# -*- mode: mandoku-view; -*-
#+TITLE: 增補武林舊事
#+DATE: 2015-08-24 22:46:19.003627
#+PROPERTY: ID KR2k0120
#+PROPERTY: BASEEDITION WYG    
#+PROPERTY: JUAN 御製詩
<pb:KR2k0120_WYG_000-1a>¶
御製題増補武林舊事¶
補因廷煥(朱/)原周密舊事武林想像間正向金朝稱姪¶
際那仍豪興賞湖山¶
都人士女走如狂天子真稱孝夀皇便是北方有歸櫬¶
安能五國解凄凉¶
朝歌暮舞勝都京水秀山明凑雅情繪出承平真氣象¶
爾時豈果是承平¶
#+PROPERTY: JUAN 目錄
<pb:KR2k0120_WYG_000-2a>¶
欽定四庫全書　　　　　史部十一¶
　增補武林舊事目錄　　　地理類八(雜記之屬/)¶
　　巻一¶
　　　慶夀冊寶　　　　　大禮(南郊/明堂)¶
　　　登門肆赦　　　　　恭謝¶
　　　聖節¶
　　卷二¶
　　　睿藻(増/)　　　　　　御教¶
<pb:KR2k0120_WYG_000-2b>¶
　　　御教儀衛次第　　　燕射¶
　　　公主下降　　　　　恩澤(增/)¶
　　　唱名　　　　　　　元正¶
　　　立春　　　　　　　元夕¶
　　　舞隊　　　　　　　燈品¶
　　　挑菜　　　　　　　進茶¶
　　　賞花¶
　　巻三¶
<pb:KR2k0120_WYG_000-3a>¶
　　　西湖逰幸(都人/逰賞)　　　放春¶
　　　社㑹　　　　　　　祭掃¶
　　　浴佛　　　　　　　迎新¶
　　　端午　　　　　　　禁中納凉¶
　　　都人避暑　　　　　乞巧¶
　　　中元　　　　　　　中秋¶
　　　觀潮　　　　　　　重九¶
　　　開爐　　　　　　　冬至¶
<pb:KR2k0120_WYG_000-3b>¶
　　　嵗除　　　　　　　嵗晚節物¶
　　巻四¶
　　　故都宫殿¶
　　巻五¶
　　　乾淳教坊樂部¶
　　巻六¶
　　　湖山勝槩(上/)¶
　　巻七¶
<pb:KR2k0120_WYG_000-4a>¶
　　　湖山勝槩(下/)　　　　(增吳山/)¶
　　巻八¶
　　　諸市　　　　　　　瓦子勾欄¶
　　　酒樓　　　　　　　歌館¶
　　　賃物　　　　　　　作坊¶
　　　驕民　　　　　　　㳺手¶
　　　物産(增/)　　　　　　市食¶
　　　諸色酒名　　　　　小經紀¶
<pb:KR2k0120_WYG_000-4b>¶
　　　諸色伎藝人　　　　災異(增/)¶
　　　　(臣/)等謹案増補武林舊事八巻明朱廷煥輯¶
　　　　宋周宻嘗錄南渡後百二十年典故及風俗¶
　　　　逰宴諸事勒成一書名為武林舊事廷煥因¶
　　　　宻舊本復採西湖志鶴林玉露容齋隨筆輟¶
　　　　耕錄及密所著癸辛雜識諸書續加増訂釐¶
　　　　為八巻自序謂増補數十則今按書中共補¶
　　　　一百五十四則與原序之數不符殆序中脱¶
<pb:KR2k0120_WYG_000-5a>¶
　　　　去一百二字也其書義例稍涉泛濫雖不及¶
　　　　周宻原本之精雅有法而於宋代臨安軼事¶
　　　　搜括靡遺亦頗足資考古者見聞之助盖宻¶
　　　　為宋遺民主於感念盛衰多仿孟元老東京¶
　　　　夢華錄之體而廷煥則專取蒐羅故實拾遺¶
　　　　補闕以為地志之外篇與李濓汴京遺蹟志¶
　　　　約畧相近雖名為増輯而用意有殊今故並¶
　　　　著之於錄以備參證焉廷煥字中白單縣人¶
<pb:KR2k0120_WYG_000-5b>¶
　　　　崇禎甲戌進士其為此書時方以工部主事¶
　　　　司𣙜杭州云乾隆四十二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
#+PROPERTY: JUAN 原序
<pb:KR2k0120_WYG_000-6a>¶
増補武林舊事原序¶
武林為東南都㑹顯於唐盛於宋人文秀出山水清麗¶
物産殷富天下莫與埒也翠華南遷仁和駐蹕延祚百¶
五十餘年雖偏安一隅乎非若金陵六代旦暮易姓使¶
王氣常收者比厥後獨松䦨入厓山胥淪説者盡咎湖¶
山謂尤物惑人甚於西子噫亦太過矣夫虎踞龍蟠不¶
為芳樂臨春分謗顧欲以鳯山鷲嶺代趙宋府辜将置¶
賦臣闇主何地哉矧茂陵在御絶游幸務節儉逺邇安¶
<pb:KR2k0120_WYG_000-6b>¶
晏櫂歌一曲寄在康衢則武林猶是盤庚之偃師周武¶
之鎬洛也余司𣙜至此朱㓜晉先生以四水濳夫所著¶
舊事見貽暇時按籍披尋覺湖山之美逾于昔聞而繁¶
侈之風競勝未己然&KR2178;舊事所紀昔猶江海此僅涓勺¶
昔猶京坻此僅稊粒也昔馬卿虚詞歸引節儉風勸之¶
㫖猶存濳夫從容燕薊之朝絶無亡國之戚豈以陋僿¶
為耻故津津其言乎余長夏苦熱憇古梅臨竒石徧簡¶
湖山諸志始知濳夫所載尚有闕畧偶為增補數十則¶
<pb:KR2k0120_WYG_000-7a>¶
友輩讀而快之從㬰夀梓雖續貂可嗤飾蛾多事然補¶
入詩什以存風流末志災傷使知靡侈過甚足招天譴¶
有汴京之樂即有靖康之悲有武林之侈即有厓山之¶
變運若循環後人不昧此理持以節儉使武林常為樂¶
邦可也舊止六巻今益為八郎仁寶謂四水濳夫即著¶
癸辛雜識之周公謹别號弁陽老人集中往往見之今¶
直著其名不欲使子虚無是徒為後人疑揣耳朱廷煥¶
撰¶
