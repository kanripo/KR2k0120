# -*- mode: mandoku-view; -*-
#+TITLE: 增補武林舊事
#+DATE: 2015-08-24 22:46:19.171033
#+PROPERTY: ID KR2k0120
#+PROPERTY: BASEEDITION WYG    
#+PROPERTY: JUAN 卷八
<pb:KR2k0120_WYG_008-1a>¶
欽定四庫全書¶
增補武林舊事巻八　　　　宋　周　宻　原本¶
　　　　　　　　　　　　明　朱廷煥　補¶
　　　諸市¶
　　藥市(炭/橋)　　　花市(官/巷)　　　珠子市(融和坊/南官巷)¶
　　米市(北闗門外/黒橋頭)肉市(大瓦脩/義坊)　菜市(新門外東青/門霸子頭)¶
　　鮮魚行(候潮/門外)　魚行(北闗門外/水冰橋)南猪行(候潮/門外)¶
　　北猪行(打猪/巷)　布行(便門外/横河頭)　蟹行(新門外/南上門)¶
<pb:KR2k0120_WYG_008-1b>¶
　　花團(官巷口錢/塘門内)青果團(候潮門/内泥路)柑子團(後市/街)¶
　　鮝團(便門外/渾水閘)　書房(橘園/亭)¶
　　　瓦子勾欄¶
　　南瓦(清冷橋/熈春樓)　中瓦(三元/樓)　　大瓦(三橋街亦/名上瓦)¶
　　北瓦(衆安橋亦/名下瓦)蒲橋瓦(亦名/東瓦)　便門瓦(便門/外)¶
　　候潮門瓦(候潮/門外)小&KR0367;門瓦(小&KR0367;/門外)新門瓦(亦名四/通觀瓦)¶
　　薦橋門瓦(薦橋/門外)菜市門瓦(菜市/門外)錢湖門瓦(省馬/院前)¶
　　赤山瓦(後軍/寨前)　行春橋瓦　　北郭瓦(又名大/通店)¶
<pb:KR2k0120_WYG_008-2a>¶
　　米市橋瓦　　舊瓦(石板/頭)　　嘉會門瓦(嘉會/門外)¶
　　北闗門瓦(又名/新瓦)艮山門瓦(艮山/門外)羊坊橋瓦¶
　　王家橋瓦　　龍山瓦(城内𨽻脩内司/城外𨽻殿前司)¶
　　　如北瓦羊棚樓等謂之邀棚外又有勾欄甚多¶
　　　北瓦内勾欄十三座最盛或有路岐不入勾欄¶
　　　只在要閙寛濶之處做場者謂之打野呵此又¶
　　　藝之次者¶
　　　　酒樓¶
<pb:KR2k0120_WYG_008-2b>¶
　　和樂樓(昇陽宫/南庫)和豐樓(武林園/上庫)中和樓(銀甕子/中庫)¶
　　春風樓(北/庫)　　太和樓(東/庫)　　西樓(金文/庫)¶
　　太平樓　　　豐樂樓　　　南外庫¶
　　北外庫　　　西溪庫¶
　　　巳上並官庫屬戸部㸃檢所每庫設官妓數十¶
　　　人各有金銀酒器千兩以供飲客之用每庫¶
　　　有祗直者數人名曰下畨飲客登樓則以名牌¶
　　　㸃喚侑樽謂之㸃花牌元夕諸妓皆併番互移¶
<pb:KR2k0120_WYG_008-3a>¶
　　　他庫夜賣各戴杏花冠兒危坐花架然名娼皆¶
　　　深藏邃閤未易招呼凡肴核杯盤亦各隨意㩦¶
　　　至庫中初無庖人官中趂課初不藉此聊以粉¶
　　　飾太平耳往往皆學舍士夫所據外人未易登¶
　　　也¶
　　熙春樓　　　三元樓　　　五間樓¶
　　賞心樓　　　嚴厨　　　　花月樓¶
　　銀馬杓　　　康沈店　　　翁厨¶
<pb:KR2k0120_WYG_008-3b>¶
　　任厨　　　　陳厨　　　　周厨¶
　　巧張　　　　日新樓　　　沈厨¶
　　鄭厨(只賣好食雖海/鮮頭羮皆有之)　　　　虼䗫眼(只賣/好酒)¶
　　張花¶
　　　巳上皆市樓之表表者每樓各分小閤十餘酒¶
　　　器悉用銀以競華侈每處各有私名妓數十輩¶
　　　時粧袪服巧笑争妍夏月茉莉盈頭香滿綺陌¶
　　　凭檻招邀謂之賣客又有小鬟不呼自至歌吟¶
<pb:KR2k0120_WYG_008-4a>¶
　　　强聒以求支分謂之擦坐吹簫彈阮息氣鑼板¶
　　　歌唱散耍等人謂之趕趂老嫗以小爐炷香為¶
　　　供者謂之香婆有以法製青皮杏仁半夏縮砂¶
　　　荳䓻小蠟茶香藥韻薑砌香橄欖薄荷至酒閤¶
　　　分俵得錢謂之撒□又有賣玉面貍鹿肉糟决¶
　　　明糟蟹糟羊蹄酒蛤蜊柔魚鰕茸&KR2340;乾者謂之¶
　　　家風又有賣酒浸江&KR2090;章舉蠣肉龜脚鎖管蜜¶
　　　丁脆螺鱟醤法鰕子魚䱥魚諸海味者謂之醒¶
<pb:KR2k0120_WYG_008-4b>¶
　　　酒口味凡下酒羮湯任意索喚雖十客各欲一¶
　　　味亦自不妨過賣鐺頭記憶數十百品不勞再¶
　　　四傳喝如流便即製造供應不許少有違誤酒¶
　　　未至則先設看菜數楪舉杯則又換細菜如此¶
　　　屢易愈出愈奇極意奉承或少忤客意食次少¶
　　　遲則主人隨逐去之歌管歡笑之聲每夕逹旦¶
　　　往往與朝天車馬相接雖暑雨風雪不少減也¶
　　　　歌館(補十四條/)¶
<pb:KR2k0120_WYG_008-5a>¶
平康諸坊如上下抱劒營漆器牆沙皮巷清河坊融和¶
坊新街太平坊巾子巷獅子巷後市街薦橋皆羣花所¶
聚之地外此諸處茶肆¶
　　清樂茶坊　　八仙茶坊　　珠子茶坊¶
　　潘家茶坊　　連三茶坊　　連二茶坊¶
及金波橋等兩河以至瓦市各有等差莫不靚粧迎門¶
争妍賣笑朝歌暮絃摇蕩心目凡初登門則有提瓶獻¶
茗者雖杯茶亦犒數千謂之㸃花茶登樓甫飲一杯則¶
<pb:KR2k0120_WYG_008-5b>¶
先與數貫謂之支酒然後呼喚提賣隨意置宴趕趂祗¶
應撲賣者亦皆紛至浮費頗多或欲更招他妓則雖對¶
街亦呼肩輿謂之過街轎前輩如賽觀音孟家蟬吴憐¶
兒等甚多皆以色藝冠一時家甚華侈近世目擊者惟¶
唐安安最號富盛凡酒器沙鑼冰盆火箱粧合之類悉¶
以金銀為之帳幔茵褥多用錦綺器玩珍竒它物稱是¶
下此雖力不逮者亦競鮮華盖自酒器首飾被卧衣服¶
之屬各有賃者故凡佳客之至則供具為之一新非曾¶
<pb:KR2k0120_WYG_008-6a>¶
遊者不察也¶
蘇小小錢塘名娼南齊時人其墓或云湖曲或云江干¶
古詞云妾乗油璧車郎跨青驄馬何處結同心西陵松¶
柏下今西陵乃在錢塘江之西則云江干者近是　李¶
賀蘇小小墓歌幽蘭露如啼眼無物結同心烟花不堪¶
剪草如茵松如盖風為裳水為珮油璧車久相待冷翠¶
燭勞光彩西陵下風吹雨　白樂天栁枝詞蘇州楊栁¶
任君誇更有錢塘勝館娃若解多情尋小小緑楊深處¶
<pb:KR2k0120_WYG_008-6b>¶
是蘇家蘇家小女舊知名楊栁風前别有情剝條盤作¶
銀環様捲葉吹為玉笛聲¶
商玲瓏餘杭歌者白樂天作郡日賦歌與之云罷胡琴¶
掩秦瑟玲瓏再拜歌初畢誰道使君不能歌聽唱黄雞¶
與白日黄雞催曉丑時鳴白日催年酉時沒腰間赤綬¶
繫未穏鏡裏朱顔看易失玲瓏玲瓏奈老何使君歌了¶
汝還歌時微之在越厚幣邀去月餘始遣還贈之詩因¶
寄樂天云休遣玲瓏唱我詞我詩多是寄君詩明朝又¶
<pb:KR2k0120_WYG_008-7a>¶
向江頭别月落湖平是去時¶
蘇子瞻倅杭日府僚湖中髙會羣妓畢集惟秀蘭不來¶
營将督再三乃來子瞻問故荅曰沐浴倦卧忽有叩¶
門聲急起詢之乃營将催督也整籹趨命不覺稍遲時¶
府僚多屬意於蘭者見其不来恚恨不已云必有私事¶
秀蘭含淚力辯而子瞻亦従旁冷語隂為之解府僚終¶
不釋然適榴花開盛秀蘭以一枝藉手獻座中府僚愈¶
怒責其不恭秀蘭進退無據低首垂淚子瞻乃作一曲¶
<pb:KR2k0120_WYG_008-7b>¶
名賀新凉令秀蘭歌以侑觴聲容絶妙府僚大悦劇飲¶
而罷　其詞云乳燕飛華屋悄無人槐隂轉午晚凉新¶
浴手弄生綃白團扇扇手一時似玉漸困倚孤眠清熟¶
簾外誰來推繡戸枉教人夢斷瑶臺曲又却是風敲竹¶
石榴半吐紅巾蹙待浮花浪蕋都盡伴君幽獨穠𧰟一¶
枝細看取芳心千重似束又恐被秋風驚綠若待得君¶
來向此花前對酒不忍觸共粉淚兩&KR0609;&KR0609;¶
蘇子瞻通判杭州權領郡事新太守将至有營妓投牒¶
<pb:KR2k0120_WYG_008-8a>¶
乞従良子瞻判曰五日京兆判狀不難九尾野狐従良¶
任便又有周妓色藝超絶為一郡之魁聞判亦來投牒¶
欲援例脱籍子瞻惜其去不許判云慕周南之化此意¶
誠可嘉空冀北之羣所請宜不允其敏㨗善謔如此¶
蘇子瞻守杭時毛澤民為法曹公以衆人遇之澤民與¶
妓瓊芳善秩滿辭去作惜分飛詞以贈妓云　淚濕闌¶
干花著露愁到眉峰碧聚此恨平分取更無言語空相¶
覷細雨殘雲無意緒寂寞朝朝暮暮今夜山深處㫁魂¶
<pb:KR2k0120_WYG_008-8b>¶
分付潮囘去子瞻一日宴客聞妓歌此詞問誰所作妓¶
以澤民對子瞻嘆曰郡僚有詞人而不及知某之罪也¶
翊日折簡追囘欵洽數月¶
琴操頗通佛書解言辭子瞻喜之一日遊西湖戲語琴¶
操曰我作長老汝作叅禪琴操敬諾子瞻問曰何謂湖¶
中景對曰落霞與孤鶩齊飛秋水共長天一色何為景¶
中人對曰裙拖六幅湘江水髻挽巫山一段雲何謂人¶
中意對曰隨他楊學士鱉殺鮑叅軍如此究竟何如子¶
<pb:KR2k0120_WYG_008-9a>¶
瞻曰門前冷落車馬稀老大嫁作商人婦琴操言下大¶
悟遂削髪為尼¶
唐宋間郡守新到營妓皆出境迎既出猶得以鱗鴻往¶
返靦不為異白樂天湖上醉中代諸妓寄嚴郎中詩云¶
　笙歌盃酒正歡娱忽憶仙郎望帝都借問連宵直南¶
省何如盡日醉西湖蛾眉久别心知否雞舌含多口厭¶
無還有些些惆悵事春來山路見蘼蕪又聞歌妓唱嚴¶
郎中詩因以絶句寄之詩云　已畱舊政布中和又付¶
<pb:KR2k0120_WYG_008-9b>¶
新詞與𧰟歌但是人家有遺愛就中蘇小感恩多蘇子¶
瞻送杭妓往蘇州迎新守菩薩蠻詞云　玉童西迓浮¶
丘伯洞天冷落秋蕭瑟不用許飛瓊瑶臺空月眀清香¶
凝夜燕借與韋郎看莫便過姑蘇扁舟下五湖又西湖¶
席上代諸妓送陳述古詞云　姢姢缺月西南落相思¶
撥㫁琵琶索枕淚夢魂中覺來眉暈重華堂堆燭淚長¶
笛吹新水醉客各西東應思陳孟公¶
杭妓周韶胡楚龍靚皆有詩名韶好蓄奇茗嘗與蔡君¶
<pb:KR2k0120_WYG_008-10a>¶
謨鬬勝題品風味君謨屈焉蘓子容過杭太守陳述古¶
飲之召韶佐酒韶因子容求落籍子容指簷間白鸚鵡¶
曰可作一絶韶援筆揮云　隴上巢空嵗月驚忍看囘¶
首自梳翎開籠若放雪衣女長念觀音般若經時韶有¶
服衣白一座笑賞述古遂令落籍時楚靚皆同席楚贈¶
之詩云　淡粧輕素鶴翎紅移入朱闌便不同應笑西¶
湖舊桃李强勻顔色待春風　靚詩云桃花流水本無¶
塵一落人間㡬度春解佩暫酧交甫意濯纓還見武陵¶
<pb:KR2k0120_WYG_008-10b>¶
人¶
胡楚有贈所歡詩云　不見當時丁令威年來處處是¶
相思若将幽恨同芳草却恐青青無盡時時張子野老¶
於杭多為杭妓作詞而不及靚靚獻詩云　天與羣芳¶
十様葩獨憐顔色不堪誇牡丹芍藥人題遍自分身如¶
鼓子花子野甚喜為之賦詞一闋云¶
陳述古守杭時齋閣中有絶句二首綽約新嬌生眼底¶
侵尋舊事上眉尖問君别後愁多少好似春潮夜夜添¶
<pb:KR2k0120_WYG_008-11a>¶
又云長垂玉筯殘粧臉肯為金釵露指尖萬斛閑愁何¶
日盡一分真態為誰添盖為佳人叙幽思也蘇子瞻嘗¶
書此詩并周胡龍三妓詩作一巻元時柯敬仲得之虞¶
邵菴伯生題其後云祗今誰是錢塘守頗解湖中宿畫¶
船曉起鬬茶龍井畔花開陌上載嬋娟又云三生石上¶
舊精魂邂逅相逢莫重論縦有繡囊留别恨巳無明鏡¶
著啼痕又云能言學得妙蓮華贏得春風對客誇乞食¶
衲衣渾未老為誰靈塔向金沙¶
<pb:KR2k0120_WYG_008-11b>¶
蘇小娟錢塘名妓也俊麗工詩其姊盻奴與太學生趙¶
不敏甚洽欵久之不敏日益貧盻奴周給之使篤於業¶
遂㨗南省得官授襄陽府司戸盻奴未落籍不得偕老¶
不敏赴官三載想念成疾而卒有祿俸餘貲囑其弟趙¶
院判均分之一以膳院判一送盻奴且言盻奴有妹小¶
娟俊雅能吟可謀致之佳耦也院判如言至錢塘託宗¶
人倅錢塘者召盻奴其家云盻奴一月前死矣小娟亦¶
為盻奴所歡以於潜官絹誣攀繫府獄倅従獄中召小¶
<pb:KR2k0120_WYG_008-12a>¶
娟出詰之曰汝誘商人官絹百疋何以償之小娟叩頭¶
言此亡姊盻奴事乞賜周旋非惟小姢感荷更生盻奴¶
亦蒙恩泉下也倅喜其辭宛順因問汝識襄陽趙司戸¶
否小娟曰趙司戸未仕時與姊盻奴交好後中科授官¶
去盻奴相思致疾而死倅曰趙司戸亦謝世矣遣人附¶
一緘及餽物一罨外有其弟院判一緘付爾開之小娟¶
自謂不識院判何人及拆書惟一詩云　當時名妓鎮¶
東吴不好黄金只好書借問錢塘蘇小小風流還似大¶
<pb:KR2k0120_WYG_008-12b>¶
蘇無小娟得詩黙然倅索和之小娟以不能辭倅强之¶
且曰不和即償官絹小娟不得巳索紙援筆書云　君¶
住襄江妾住吴無情人寄有情書當年若也來相訪還¶
有於&KR0343;絹也無倅大喜盡以所寄物與之免其償絹且¶
為脱籍歸院判偕老¶
錢唐道士洪丹谷與一妓通因娶為室病且革顧謂洪¶
曰妾死在旦夕卿湏自執薪還肯作一轉語否妾歌兒¶
也卿能集曲調於妾未死之前使預聞之死無憾矣洪¶
<pb:KR2k0120_WYG_008-13a>¶
固滑稽遂作文曰二十年前我與伊只因彼此太癡迷¶
忽然四大相離後你是何人我是誰共惟娘子秀鍾谷¶
水聲遏楚雲玉交枝堅一片心錦纒頭餘二十載遽成¶
如夢令休憶少年遊哭相思兩手託空意難忘一筆勾¶
㫁且道如何是一筆勾㫁孝順哥終無孝順逍遥樂永¶
遂逍遥聽畢一笑而逝¶
甲妓朱觀奴居鹽橋頗通文義嘗欲搆室而募緣於人¶
求題詞於瞿宗吉宗吉援筆書云　傾國傾城美貌為¶
<pb:KR2k0120_WYG_008-13b>¶
雲為雨芳年金沙灘上舊因緣重到人間示現欲搆雲¶
牕霧閣奈慳寳鈔金錢諸公有意與周旋請看桃花好¶
面人以宗吉故喜捐貲焉¶
陳煥章錢塘人譁誕浮薄而聰明爽闓嘗痛飲妓館醉¶
為羣妓所侮作中吕滿庭芳樂府云　羊羔玉斚灌翻¶
老漢嬉笑加加小丫鬟欺侮喒年髙大兩三箇扳倒扛¶
咱白髪上黄花亂插赤骨立黑墨偷搽慣得他無髙下¶
也是俺醉鄉豁達笑殺我也繇他(西湖志/)¶
<pb:KR2k0120_WYG_008-14a>¶
　　　　賃物¶
　　花檐　　酒檐　　首飾　　衣服　　被卧¶
　　轎子　　布囊　　酒器　　幃設　　動用¶
　　盤合　　喪具¶
　　　凡吉凶之事自有所謂茶酒厨子専任飲食請¶
　　　客宴席之事凡合用之物一切賃至不勞餘力¶
　　　雖廣席盛設亦可咄嗟辦也¶
　　　　作坊¶
<pb:KR2k0120_WYG_008-14b>¶
　　熟藥圓散　　生藥片飲　　□麫¶
　　□子　　　　饅頭　　　　爊炕鵝鴨¶
　　爊炕猪羊　　糖蜜棗兒　　諸般糖¶
　　金橘團　　　灌肺　　　　饊子¶
　　萁豆　　　　印馬　　　　蚊烟¶
　　　都民驕惰凡賣買之物多於作坊行販已成之¶
　　　物轉求什一之利或有貧而愿者凡貨物盤架¶
　　　之類一切取辦於作坊至晚始以所直償之雖¶
<pb:KR2k0120_WYG_008-15a>¶
　　　無分文之儲亦可糊口此亦風俗之美也¶
　　　　驕民¶
都民素驕非惟風俗所致盖生長輦下勢使之然若住¶
屋則動蠲公私房賃或終嵗不償一鐶諸務税息亦多¶
蠲放有連年不收一孔者皆朝廷自行抱認諸項窠名¶
恩賞有黄㮄錢雪降則有雪寒錢久雨久晴則又有賑¶
恤錢米大家富室則又隨時有所資給大官拜命則有¶
所謂搶節錢病者則有施藥局童幼不能自育者則有¶
<pb:KR2k0120_WYG_008-15b>¶
慈㓜局貧而無依者則有養濟院死而無殮者則有漏¶
澤園民生何其幸歟¶
　　　　游手¶
浩穰之區人物盛夥㳺手奸黠實繁有徒有所謂¶
　　美人局(以娼優為姬妾/誘引少年為事)¶
　　櫃坊賭局(以博戲□撲結/黨手法騙財)¶
　　水功徳局(以求官覔舉恩澤遷轉訟事交/易等為名假借聲勢脱漏財物)不一而¶
足又有買賣物貨以偽易真至以紙為衣銅鉛為金銀¶
<pb:KR2k0120_WYG_008-16a>¶
土朩為香藥變換如神謂之白日賊若闤闠之地則有¶
剪脱衣囊環珮者謂之覔貼兒其他穿窬胠篋各有稱¶
首以至頑徒如攔街虎九條龍之徒尤為市井之害故¶
尹京政先彈壓必得精悍鈎距長於才術者乃可都轄¶
一房有都轄使臣總轄供申院長以至廂巡地分頭項¶
火下凡數千人専以緝捕為職其間雄駔有聲者往往¶
皆出羣盜而内司又有海巡八廂以察之¶
　　湖産(增/)¶
<pb:KR2k0120_WYG_008-16b>¶
湖中物産殷富聽民間自取故捕魚攪草之艇擾擾烟¶
水間夜火徹旦濵湖多植蓮藕菱芰茭芡之屬或蓄魚¶
鮮日供城市諺云西湖日銷寸金日生寸金盖謂此也¶
湖中多雜魚而鯽魚最美骨輭肉鬆不數鰣鯿獨無鱖¶
魚盖地氣絶産者正徳中有魚黄而無鱗肉翅能飛一¶
日㝠雨飛至羊壩頭而墜舊時湖中産蟹林和靖詩云¶
草泥行郭索又云水痕秋落蟹螯肥今湖蟹絶無盖宋¶
時禁採捕傍多葑田今值澄波徹底旦旦而攪之亦難¶
<pb:KR2k0120_WYG_008-17a>¶
乎其生育矣其螺蚌鰕鼈之屬生生尤夥網簎交錯宋¶
諺云南柴北米東菜西水今改西魚者盖城中水不藉¶
西湖而魚産之富嵗嵗不減也藕出西湖者甘脆爽口¶
與䕶安村同匾眼者尤佳其花有紅白二種白者香而¶
結藕紅者豔而結蓮瞿宗吉詩云畫閣東頭納晚凉紅¶
蓮不及白蓮香者是也宋時聚景園有繡蓮紅瓣而黄¶
緣結實如飴兩角為芰四角為菱紅者皮薄而鮮美東¶
坡詩云烏菱白芡不論錢烏菱老而沉泥者頗不佳且¶
<pb:KR2k0120_WYG_008-17b>¶
非西湖所有芡名雞壅亦曰鴈頭梁渚臨平在在咸有¶
而湖産特佳香輭而粒大茭白本秋實惟西湖四時有¶
之茭田之直可十餘金利倍禾稼逺湖數里則此種雖¶
植不茂矣湖中藴藻蘋荇諸水草牽風演漾彌蔓不絶¶
土人取之以供魚食嵗計亦不下數百金(西湖志餘/)¶
　　　　市食¶
　　鵪鶉餶飿兒　肝臟&KR2410;子　　香藥灌肺¶
　　灌腸　　　　猪胰胡餅　　羊脂韭餅¶
<pb:KR2k0120_WYG_008-18a>¶
　　窩絲薑豉　　剗子　　　　科斗細粉¶
　　玲瓏雙條　　七色燒餅　　雜煠¶
　　金錠裹蒸　　市羅&KR2410;兒　　寛焦薄脆¶
　　糕糜　　　　旋炙&KR1571;兒　　八糙鵝鴨¶
　　炙雞鴨　　　爊肝　　　　鑵裏爊¶
　　爊鰻鱔　　　爊團魚　　　煎白腸¶
　　水晶膾　　　煎鴨子　　　臟駞兒¶
　　焦蒸餅　　　海蟄鮓　　　薑蝦米¶
<pb:KR2k0120_WYG_008-18b>¶
　　辣虀粉　　　糖葉子　　　豆糰¶
　　麻糰　　　　螺頭　　　　膘皮¶
　　辣菜餅　　　炒螃蟹　　　肉葱虀¶
　　羊血　　　　鹿肉&KR1571;子¶
　果子¶
　　皂兒膏　　　宜利少　　　瓜蔞煎¶
　　鮑螺　　　　裹蜜　　　　糖絲線¶
　　澤州𩛿　　　蜜麻酥　　　炒團¶
<pb:KR2k0120_WYG_008-19a>¶
　　澄炒團子　　十般糖　　　甘露餅¶
　　玉屑膏　　　爊木𤓰　　　糖脆梅¶
　　破核兒　　　查條　　　　橘紅膏¶
　　荔枝膏　　　蜜薑豉　　　韻薑糖¶
　　花花糖　　　二色灌藕　　糖豌豆¶
　　芽豆　　　　栗黄　　　　烏李¶
　　酪麫　　　　蓼花　　　　&KR0097;彈彈¶
　　望口消　　　桃穰酥　　　重劑¶
<pb:KR2k0120_WYG_008-19b>¶
　　蜜棗兒　　　天花餅　　　烏梅糖¶
　　玉柱糖　　　乳糖獅子　　薄荷蜜¶
　　琥珀蜜　　　𩛿角兒　　　諸色糖蜜煎¶
　菜蔬¶
　　薑油多　　　薤花茄兒　　辣𤓰兒¶
　　倭菜　　　　藕鮓　　　　冬瓜鮓¶
　　笋鮓　　　　茭白鮓　　　皮醤¶
　　糟瓊枝　　　蓴菜笋　　　糟黄芽¶
<pb:KR2k0120_WYG_008-20a>¶
　　糟瓜虀　　　淡鹽虀　　　鮓菜¶
　　醋薑　　　　脂麻辣菜　　拌生菜¶
　　諸般糟淹　　鹽芥¶
　粥¶
　　七寳素粥　　五味粥　　　䅇米粥¶
　　糖豆粥　　　糖粥　　　　糕粥¶
　　饊子粥　　　菉豆粥　　　肉盫粥¶
　犯鮓¶
<pb:KR2k0120_WYG_008-20b>¶
　　筭條　　　　界方條　　　線條¶
　　魚肉影戲　　胡羊&KR1571;　　　削脯¶
　　槌脯　　　　鬆脯　　　　兎&KR1571;¶
　　麞&KR1571;鹿脯　　糟猪頭　　　乾鹹豉¶
　　皂角鋌　　　臘肉　　　　炙骨頭¶
　　旋炙荷包　　荔枝皮　　　鵝鮓¶
　　荷包旋鮓　　三和鮓　　　切鮓¶
　　骨鮓　　　　桃花鮓　　　雪團鮓¶
<pb:KR2k0120_WYG_008-21a>¶
　　玉板鮓　　　鱘鰉鮓　　　春子鮓¶
　　黄雀鮓　　　銀魚鮓　　　&KR1173;鮓¶
　凉水¶
　　甘豆湯　　　椰子酒　　　豆兒水¶
　　鹿梨漿　　　滷海水　　　薑蜜水¶
　　木瓜汁　　　茶水　　　　沉香水¶
　　荔枝膏水　　苦水　　　　金橘團¶
　　雪泡縮脾飲　梅花酒　　　五苓大順散¶
<pb:KR2k0120_WYG_008-21b>¶
　　香薷飲　　　紫蘇飲¶
　糕¶
　　糖糕　　　　蜜糕　　　　栗糕¶
　　粟糕　　　　麥糕　　　　豆糕¶
　　花糕　　　　糍糕　　　　雪糕¶
　　小甑糕　　　蒸糖糕　　　生糖糕¶
　　蜂糖糕　　　線糕　　　　間炊糕¶
　　糕乾　　　　乳糕　　　　重陽糕¶
<pb:KR2k0120_WYG_008-22a>¶
　　社糕¶
　蒸作従食¶
　　子母蠒　　　春蠒　　　　大包子¶
　　荷葉餅　　　芙蓉餅　　　夀帶龜¶
　　子母龜　　　歡喜　　　　撚尖¶
　　剪花　　　　小蒸作　　　駱駞蹄¶
　　大學饅頭　　羊肉饅頭　　細饀¶
　　糖饀　　　　豆沙饀　　　蜜辣饀¶
<pb:KR2k0120_WYG_008-22b>¶
　　生饀　　　　飯饀　　　　酸饀¶
　　笋肉饀　　　麩蕈饀　　　棗栗饀¶
　　薄皮　　　　蟹黄　　　　灌漿¶
　　卧爐　　　　鵝項　　　　棗䭅¶
　　仙桃　　　　乳餅　　　　菜餅¶
　　秤錘蒸餅　　睡蒸餅　　　千層¶
　　雞頭籃兒　　鵝彈　　　　月餅¶
　　餣子　　　　炙焦　　　　肉油酥¶
<pb:KR2k0120_WYG_008-23a>¶
　　燒餅　　　　火棒　　　　小蜜食¶
　　金花餅　　　市羅　　　　蜜劑¶
　　餅餤　　　　春餅　　　　胡餅¶
　　韭餅　　　　諸色&KR2410;子　　諸色包子¶
　　諸色角兒　　諸色従食　　諸色果食¶
　　　　諸色酒名¶
　　薔薇露　　　流香(並御/庫)　　宣賜碧香¶
　　思春堂(三省激/賞庫)風泉(殿/司)　　　玉練槌(祠/祭)¶
<pb:KR2k0120_WYG_008-23b>¶
　　有美堂　　　中和堂　　　雪醅¶
　　真珠泉　　　皇都春(出/賣)　　常酒(出/賣)¶
　　和酒(出賣並/京醖)　皇華堂(浙西/倉)　爰咨堂(浙東/倉)¶
　　瓊花露(揚/州)　　六客堂(湖/州)　　齊雲清露¶
　　雙瑞(並蘇/州)　　愛山堂　　　得江(並東/總)¶
　　留都春　　　静治堂(並江/閫)　十洲春¶
　　玉醅(並海/閫)　　海岳春(西/總)　　籌思堂(江東/漕)¶
　　清若空(秀/州)　　蓬萊春(越/州)　　第一江山¶
<pb:KR2k0120_WYG_008-24a>¶
　　北府兵厨　　錦波春　　　浮玉春(並鎮/江)¶
　　秦淮春　　　銀光(並建/康)　　清心堂¶
　　豐和春　　　蒙泉(並温/州)　　瀟洒泉(嚴/州)¶
　　金斗泉(常/州)　　思政堂　　　龜峰(並衢/州)¶
　　錯認水(婺/州)　　縠溪春(蘭/谿)　　慶逺堂(秀/邸)¶
　　清白堂(揚/府)　　藍橋風月(吴/府)　紫金泉(楊郡/王府)¶
　　慶華堂(楊駙/馬府)　元勲堂(張/府)　　眉夀堂¶
　　萬象皆春(並榮/邸)濟美堂　　　勝茶(並謝/府)¶
<pb:KR2k0120_WYG_008-24b>¶
　　　㸃檢所酒息日課以數十萬計而諸司邸第及¶
　　　諸州供送之酒不與焉盖人物浩繁飲之者衆¶
　　　故也¶
　　　　小經紀(他處所/無有)¶
　　班朝錄　　　供朝報　　　選官圖¶
　　諸色科名　　開先牌　　　寫牌額¶
　　裁板尺　　　諸色指揮　　織經帶¶
　　棋子棋盤　　蒱捭骰子　　交牀試籃¶
<pb:KR2k0120_WYG_008-25a>¶
　　賣字本　　　掌記冊兒　　諸般簿子¶
　　諸色經文　　刀冊兒　　　紙畫兒¶
　　扇牌兒　　　印色盝　　　剪字¶
　　纒令　　　　耍令　　　　琴阮絃¶
　　開笛　　　　靘笙　　　　鞔鼓¶
　　口簧　　　　位牌　　　　諸般盝兒¶
　　屋頭掛屏　　剪簇花様　　簷前樂¶
　　見成皮鞵　　提燈齪燈　　頭鬚編掠¶
<pb:KR2k0120_WYG_008-25b>¶
　　香櫞絡兒　　香櫞坐子　　拄杖¶
　　粘竿　　　　風旛　　　　釣鈎¶
　　釣竿　　　　食罩　　　　弔掛¶
　　拂子　　　　蒲坐　　　　椅褥¶
　　藥焙　　　　烘籃　　　　風袋¶
　　烟帚　　　　糊刷　　　　鞵楦¶
　　桶鉢　　　　搭羅兒　　　薑擦子¶
　　帽兒　　　　鞵帶　　　　修皮鞵¶
<pb:KR2k0120_WYG_008-26a>¶
　　穿交椅　　　穿罣罳　　　鞵結底¶
　　領抺　　　　釵朶　　　　牙梳¶
　　穿珠　　　　洗翠　　　　修冠子¶
　　小梳兒　　　染梳兒　　　接補梳兒¶
　　香袋兒　　　面花兒　　　絹孩兒¶
　　符袋兒　　　畫眉七香丸　膠紙¶
　　穏步膏　　　手皺藥　　　凉藥¶
　　香藥　　　　膏藥　　　　髪垜兒¶
<pb:KR2k0120_WYG_008-26b>¶
　　頭髪　　　　磨鏡　　　　弩兒¶
　　弩絃　　　　彈弓　　　　箭翎¶
　　射帖　　　　壺籌　　　　鵓鴿翎¶
　　風筝　　　　藥線　　　　象棋¶
　　鞬子　　　　斗葉　　　　香爐灰¶
　　紕刷兒　　　笓子剔　　　剪截段尺¶
　　出洗衣服　　簇頭消息　　提茶瓶¶
　　鼓爐釘鉸　　釘看忩　　　札熨斗¶
<pb:KR2k0120_WYG_008-27a>¶
　　供香餅　　　使綿　　　　打炭墼¶
　　補鍋子　　　泥竈　　　　整漏¶
　　篐桶　　　　襻膊兒　　　竹猫兒¶
　　消息子　　　老䑕藥　　　蚊烟¶
　　閙鵝兒　　　凉筒兒　　　紐扣子¶
　　接縧　　　　修扇子　　　錢索¶
　　麻索　　　　紅索兒　　　席草¶
　　雞籠　　　　脩竹作　　　使法油¶
<pb:KR2k0120_WYG_008-27b>¶
　　油紙　　　　油單　　　　氊坐子¶
　　修砧頭　　　磨刀　　　　磨剪子¶
　　擂搥(俗諺云杭州人一日吃三十丈木頭以三十/萬家為率大約每十家吃擂搥一分合而計)¶
　　(之則三/十丈矣)　　　棒搥　　　　舂米¶
　　劈柴　　　　淘井　　　　猫窩¶
　　猫魚　　　　賣猫魚　　　改猫犬¶
　　雞食　　　　魚食　　　　蟲食¶
　　蟲蟻食　　　諸般蟲蟻　　魚兒活¶
<pb:KR2k0120_WYG_008-28a>¶
　　虼蚪兒　　　促織兒　　　小螃蟹¶
　　金麻　　　　馬蚻兒　　　蝍蟟¶
　　蟲蟻籠　　　促織盆　　　麻花子¶
　　荷葉　　　　燈草　　　　發燭¶
　　肥皂團　　　茶花子　　　買瓶掇¶
　　舊鋪襯　　　圪伯紙　　　竹釘¶
　　淘灰土　　　淘河　　　　剔撥叉¶
　　黄牛糞灰　　挑疥蟲　　　賣烟火¶
<pb:KR2k0120_WYG_008-28b>¶
　　鏇影戲¶
　　　若夫兒戲之物名什甚多尤不可悉數如相銀¶
　　　杏猜糖吹呌兒打嬌惜千千車輪盤兒每一事¶
　　　率數十人各専藉以為衣食之地皆他處之所¶
　　　無也¶
　　　　諸色伎藝人(補九條/)¶
　　御前應制　　姜梅山(特立觀/察使)周葵忩(端/臣)¶
　　曹松山(□/)　　陳藏一(郁/)　　徐良¶
<pb:KR2k0120_WYG_008-29a>¶
　　陳愛山　　　程奎　　　　耿待聘¶
　　御前畫院　　馬和之　　　蘇漢臣¶
　　李安中　　　陳善　　　　林春¶
　　吴炳　　　　夏圭　　　　李廸¶
　　馬逺　　　　馬璘¶
耿聽聲兼能嗅衣物知吉凶貴賤徳夀聞其名取宫人¶
扇百柄雜以上及中宫所御令小黄門持叩之耿嗅至¶
后扇云此聖人也然有隂氣至上扇乃呼萬嵗上竒之¶
<pb:KR2k0120_WYG_008-29b>¶
呼入北宫取嬪妃珠冠十數示之至一冠奏曰此有尸¶
氣時張貴妃巳薨此其故物也後居候潮門内夏震微¶
時嘗為殿巖饋酒於耿耿聞聲知其必貴遂以女妻其¶
子子復娶其女時郭棣為殿帥耿謁之曰君部中有三¶
節使他日皆為三衙叩為何人則曰周虎彭輅夏震也¶
虎輅時皆為将官獨震為帳前佩印官郭曰周彭地步¶
或未可知震安得遽爾耿曰吾所見如此可必也耿因¶
與三人結為義兄弟一日耿謂虎曰吾數夜聞軍中金¶
<pb:KR2k0120_WYG_008-30a>¶
皷有殺聲兵将動君三人皆當顯矣未㡬開禧出師虎¶
守和州輅為金州統戎皆以功受賞震則以誅韓功相¶
繼獲殿巖虎亦叅馬跡皆立節度使班悉如其言(癸辛雜識/)¶
陸象山少年時嘗坐臨安市肆觀棋如是者累日棋工¶
曰官人日日來看必是髙手願求教一局象山曰未也¶
三日後却來乃買棋局一幅歸懸之室中卧而仰觀者兩¶
日忽悟曰此河圖數也遂往與棋工對棋工連負二局¶
起謝曰某是臨安第一手凡來著者皆饒一先今官人¶
<pb:KR2k0120_WYG_008-30b>¶
棋反饒得某一先天下無敵手矣象山笑而去(鶴林玉露/)¶
賈似道有異志一術士能拆字賈以䇿畫地作竒字與¶
之拆術者曰公相志不諧矣道立又不可道可又立不¶
成公黙不語禮遣之恐泄其事使人害之於途(西湖志/)¶
夏巨源精卜筮居臨安紹熙三年冬禹之自贑受代造¶
朝其子价侍行既至㸃檢勅告文書遺其一札同詣夏¶
肆卜之夏書紙上曰事千里外繼書一食字一堯字合¶
讀之則饒字也問是乎曰然文書現在係一多口人收¶
<pb:KR2k0120_WYG_008-31a>¶
得而鴛鴦為之看守無足慮也既而僕従饒州來持所¶
遺至言當日打併行李時忘失在房小妾福安拾得藏¶
在鴛字篋中盖价房有十篋以泥融飛燕子沙暖睡鴛¶
鴦為字號方悟卜者言鴛鴦看守之説而福字上一口¶
字下田字是四口所謂多口人也(卜相紀/)¶
傅立以占筮起東南時杭州初附世皇以故都之地生¶
聚浩繁貲力殷盛得無有再興者命占其将來如何卦¶
既成對曰其地六七十年後會見城市生荆棘不如今¶
<pb:KR2k0120_WYG_008-31b>¶
多也今杭連厄於火自至正壬辰以來又數毁於兵昔¶
時歌舞之地悉為草莽之墟軍旅填門畜豕載道乃知¶
立之占亦神矣(陶宗儀輟耕錄/)¶
錢唐羅貫中本南宋時人編撰小説數十種而水滸傳¶
叙宋江等事姦盗脱騙機械甚詳然變詐百端壊人心¶
術其子孫三代皆啞天道好還之報如此(西湖志/)¶
杭州男女瞽者多學琵琶唱古今小説平話以覔衣食¶
謂之陶真大抵説宋時事盖汴京遺俗也　瞿宗吉過¶
<pb:KR2k0120_WYG_008-32a>¶
汴梁詩云歌舞樓臺事可誇昔年曾此擅豪華尚餘艮¶
嶽排蒼昊那得神霄隔紫霞廢苑草荒堪牧馬長溝栁¶
老不藏鴉陌頭盲女無愁恨能撥琵琶説趙家其俗殆¶
與杭無異若紅蓮栁翠濟顛雷峰塔雙魚扇墜等記皆¶
杭州異事或近世所擬作者也(西湖志/)¶
陶宗儀在杭州見一弄百禽者蓄龜七枚大小凡七等¶
置龜几上擊鼓以使之則第一等大者先至几心伏定¶
第二等者従而登其背直至第七等小者登第六等之¶
<pb:KR2k0120_WYG_008-32b>¶
背乃竪身直伸其尾向上宛如小塔狀謂之烏龜叠塔¶
又見蓄蝦䗫九枚先置一小墩於席中其最大者踞坐¶
之餘八小者左右對列大者作一聲衆亦作一聲大者¶
作數聲衆亦作數聲既而小者一一至大者前㸃首作¶
聲如作禮状而退謂之蝦䗫説法(陶宗儀輟耕録/)¶
杭人削松朩為小片其薄如紙鎔硫黄塗朩片頂分許名¶
曰發燭又曰焠兒盖以發火也史載周建徳六年齊后¶
妃貧者以發燭為業豈即杭人所製與宋翰林學士陶¶
<pb:KR2k0120_WYG_008-33a>¶
公榖清異録云夜有急苦作燈之緩有批杉條染硫黄置¶
之待用一與火遇得燄穂然既神之呼引光奴今遂有¶
貨者易名火寸按此則焠寸聲相近字之譌也然引光¶
奴之名為新(同前/)¶
　　灾異(增/)¶
杭民尚淫奢男子誠厚者十不二三婦人多以口腹為¶
事不習女工至如日用飲膳惟尚新出而價貴者稍賤¶
便鄙之縦欲買又恐貽笑隣里至正已亥冬十二月金¶
<pb:KR2k0120_WYG_008-33b>¶
陵遊軍斬關而入突至城下城門閉三月餘各路糧道¶
不通城中米價湧貴一斗直二十五緡越數日米盡糟¶
糠亦與常日米價等有貲力人則得食貧者不能也又¶
數日糟糠亦盡乃以油車家糠餅搗屑啖之老㓜婦女¶
三五為羣行乞於市雖姿色豔麗而衣裳濟楚不暇自¶
愧至有合家父子夫婦兄弟結袂把臂共沉於水者一¶
城之人餓死十六七軍退吴淞米航輻輳藉以活而又¶
大半病疫死豈平昔浮靡暴殄之過造物有以警之與¶
<pb:KR2k0120_WYG_008-34a>¶
(陶宗儀輟耕錄/)¶
元大徳十一年杭大饑官設粥仙林寺中饑民殍死不¶
為衰止何長者敬徳以施民振乏為事乃請杭好善而¶
有財智者五七人即菩提寺作粥夜鬻置大甕中明旦¶
饑民以至先後列堂無下或溢出門外道上相向坐虛¶
其前以行粥用二人舁一人執杓以注器中食已以次¶
去日鬻米七八石至十石始六月至八月凡七十日饑¶
民無死者石塘胡長孺云往嵗湖州作糜食饑人糜脱¶
<pb:KR2k0120_WYG_008-34b>¶
釡猶沸湧器中人急得食食已輙仆死百步間長者夜¶
作粥貯大罋中盖懲湖州事也有意哉(姜南蓉塘詩話/)¶
杭城多火宋時已然其一民居稠比竈突連綿其二板¶
壁居多磚垣特少其三奉佛太盛家作佛堂徹夜燒燈¶
幡幢飄引其四夜飲無禁童婢酣倦燭燼亂抛其五婦¶
女嬌惰篝籠失檢宋建都城中大火二十一度其尤烈¶
者五度紹興二年五月大火頃刻飛燔六七里被灾者¶
一萬三千家六年十二月被火灾者一萬餘家嘉泰元¶
<pb:KR2k0120_WYG_008-35a>¶
年辛酉三月二十八日寳蓮山下御史臺吏楊浩家失¶
火延燒御史臺司農寺将作監進奏文思院太史局皇¶
城司法物庫及軍民五萬二千四百家綿亘三十里四¶
晝夜乃滅時術者言年號嘉之文如三十五萬口泰之¶
文如三月二十八又都民市語多舉紅藕二字藕有二¶
十八絲紅者火也皆為䜟云嘉泰四年甲子三月四日¶
糧料院後劉慶家失火延燒糧料院右丞相府尚書省¶
中書省樞宻院左右司諫院尚書六部南至清平山萬¶
<pb:KR2k0120_WYG_008-35b>¶
松嶺和寧門西及太廟三茅觀下及軍民七千家二晝¶
夜乃滅(西湖志/)¶
紹定辛卯臨安火比辛酉加五分之三雖太廟亦不免¶
而史丞相府獨全洪舜俞詩云殿前将軍猛如虎救得¶
汾陽令公府祖宗神靈飛上天可憐九廟成焦土時殿¶
帥馮榯也人言籍籍迄今不免責(鶴林玉露/)¶
　¶
　增補武林舊事巻八¶
