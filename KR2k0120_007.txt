# -*- mode: mandoku-view; -*-
#+TITLE: 增補武林舊事
#+DATE: 2015-08-24 22:46:19.143005
#+PROPERTY: ID KR2k0120
#+PROPERTY: BASEEDITION WYG    
#+PROPERTY: JUAN 卷七
<pb:KR2k0120_WYG_007-1a>¶
欽定四庫全書¶
　增補武林舊事巻七　　宋　周　宻　原本¶
　　　　　　　　　　　　明　朱廷煥　補¶
　　湖山勝槩下　(北山/)　(吴山/)¶
北山路(補二十條/)¶
　　自豐樂樓北沿湖至錢塘門外入九曲路至徳勝¶
　　橋南印道堂小溜水橋黄山橋掃帚塢鮑家田青¶
　　芝塢玉泉駞巘棲霞嶺東山衕霍山昭慶教塲水¶
<pb:KR2k0120_WYG_007-1b>¶
　　磨頭葛嶺九里松靈隠寺石人嶺西溪路止三天¶
　　竺附¶
　栁洲¶
　龍王廟(名會靈所謂栁/洲五龍王也)惠明院(舊名資福今呼栁洲/寺其地舊為通元菴)¶
　上船亭　　　　　　養魚荘(楊郡/王府)¶
　環碧園(楊郡王府堂/扁皆御書)　迎光樓(張循/王府)¶
　劉氏園(内侍劉公/正所居)　　一清堂(後改玉蓮競/渡争標於此)¶
　菩提院¶
<pb:KR2k0120_WYG_007-2a>¶
　　舊名惠嚴與昭慶寺相連有靈感大悲像閣綠野¶
　　白蓮堂碧軒四觀軒南漪迎薰澄心涵碧玉壺&KR0586;¶
　　毺今廢¶
　玉壺御園　　　　　楊和王水閣¶
　賈府上船亭　　　　錢塘門上船亭¶
　秀邸新園　　　　　謝府園(有一碧/萬頃堂)¶
　隠秀園(劉鄜/王府)　　　　先得樓(即古望湖樓坡詩云/望湖樓下水連天是)¶
　(也/)　　　　　　　　擇勝園(秀邸有御書擇/勝愛閒二堂)¶
<pb:KR2k0120_WYG_007-2b>¶
　九曲城下　　　　　法濟院(舊名觀音院/有明爽二軒)¶
　五聖廟(有蘇漢/臣畫壁)　　　妙因院(元係慈/光菴)¶
　寳嚴院　　　　　　真覺尼院(元係隠/静菴)¶
　錢氏園(華亭/錢府)　　　　新嶽廟¶
　東湖道院　　　　　關王廟(舊滿路種桃/號半道紅)¶
　古北關　　　　　　楊府廨宇(楊郡王府/今捨為寺)¶
　玉虛觀　　　　　　崇果院(徳勝橋南/舊名羅漢)¶
　印道堂　　　　　　趙郭園¶
<pb:KR2k0120_WYG_007-3a>¶
　羅漢院　　　　　　史府(今為慧/日寺)¶
　水丘園　　　　　　西隠精舍¶
　豐樂院　　　　　　鐵佛寺¶
　梅岡御園　　　　　張氏園¶
　王氏園　　　　　　小溜水橋¶
　精進院(齋官舊/名精修)　　　延慶院¶
　澄寂院(桃花/衕)　　　　黄山橋¶
　掃帚塢　　　　　　萬花小隠(謝府/園)¶
<pb:KR2k0120_WYG_007-3b>¶
　常清宫(沂王/功徳)　　　　聚秀園(楊/府)¶
　鮑家田　　　　　　秀野園(謝/府)¶
　南禪資福尼寺　　　極樂尼寺¶
　思故塔　　　　　　屠虛聖昭廟(廣慧/侯)¶
　資夀院(元係大/聖菴)　　　明覺院(舊名報先/有虚心軒)¶
　永菴(閻/府)　　　　　　萬安院(舊名清/化永安)¶
　慈聖院(舊名慈雲潘李二貴妃殯/所有聖水池大旱不涸)¶
　羅寺　　　　　　　妙智院(舊名報/國觀音)¶
<pb:KR2k0120_WYG_007-4a>¶
　玉泉淨空院(泉色清澈蓄大/金魚有龍王祠)¶
　西觀音山　　　　　青芝塢¶
　愍忠資福普向院(楊和王建専充殿前諸/軍功徳及為諸軍葬)¶
　上關寺(内侍閻少師功/徳名崇先顯慶)竹所¶
　杜北山墓(汝能字叔謙太后諸/孫居麴院能詩有聲)¶
　天清宫(女/冠)　　　　　靈峰院(裴氏/功徳)¶
　裴墳(有雙/節亭)　　　　　駝巘嶺¶
　靈耀觀　　　　　　西峰净嚴院(感義郡/王功徳)¶
<pb:KR2k0120_WYG_007-4b>¶
　大明院　　　　　　圓眀崇福禪寺(岩阿有井泉/極清冽内侍)¶
　(霍汝弼/功徳)　　　　　　棲霞嶺¶
　神仙宫(有偃松如龍/名御愛松)　乾濕水洞(有一寺/在側)¶
　净元觀　　　　　　妙明院¶
　東山衕　　　　　　不空院(舊名/傳經)¶
　永安院(元係吴秦王府香/火菴有青芬亭)¶
　䕶國仁王禪寺(後有龍洞龍/王祠在焉)¶
　西靖宫(女/冠)　　　　　寧國院¶
<pb:KR2k0120_WYG_007-5a>¶
　廣照院　　　　　　霍山¶
　長慶院(舊名華嚴菴/主張王香火)　張王廣惠廟¶
　永慶院　　　　　　光相塔院(山水/甚竒)¶
　湧泉(髙宗嘗/取瀹茗)　　　　清心院(舊名/湧泉)¶
　瑶池園(吕/氏)　　　　　金輪梵天院(舊名金輪寺/後即巾子峰)¶
　寳勝院(舊名/應天)　　　　金牛䕶法院¶
　洞明菴　　　　　　天龍洞(道者開無/門所居)¶
　雲洞園¶
<pb:KR2k0120_WYG_007-5b>¶
　　楊和王府有萬景天全方壺雲洞瀟碧天機雲錦¶
　　紫翠間濯纓五色雲玉龍玲瓏金粟洞天砌臺等¶
　　處花朩皆蟠結香片極其華潔盛時凡用園丁四¶
　　十餘人監園使臣二名¶
　大昭慶寺(與前菩提寺相連舊/名菩提寺有戒壇)¶
　　昭慶律寺晉天福間吴越王建宋乾徳二年重修¶
　　太平興國三年建戒壇於寺中每嵗三月三日海¶
　　内緇流雲集於此推其長老能通五宗諸典者登¶
<pb:KR2k0120_WYG_007-6a>¶
　　壇説法敷陳具戒其徒跪而聽之名曰受戒至今¶
　　行之天禧初有圓浄法師學廬山慧逺結白蓮社¶
　　縉紳之士與會者二十餘人運使孫和為之記南¶
　　渡後以其地為策選鋒軍教場尋復為寺(西湖志/)¶
　策選鋒教塲　　　　古栁林¶
　錢塘縣尉司¶
　　舊有平湖軒英遊閣又有片石周益公字之曰竒¶
　　俊盖相傳為王子髙舊居故也¶
<pb:KR2k0120_WYG_007-6b>¶
葛嶺路¶
　水磨頭¶
　石函橋(有水閘泄湖/水入下湖)¶
　　唐刺史李泌建有水閘泄湖水以入下湖沿東西¶
　　馬塍羊角埂至歸錦橋凡四派白樂天記畧云北¶
　　有石函南有筧決湖水一寸可溉田十五餘頃每¶
　　一復時可溉五十餘頃其去郡别州民詩云　耆¶
　　老遮歸路壺漿滿别筵甘棠無一樹那得淚澘然¶
<pb:KR2k0120_WYG_007-7a>¶
　　税重多貧戸農饑足旱田惟留一湖水與汝救荒¶
　　年(西湖志/)¶
　放生亭　　　　　　徳生堂(理宗/御書)¶
　泳飛亭(理宗/御書)　　　　總宜園(本張太尉後歸趙平/逺淇今為西太乙宫)¶
　大吴園　　　　　　小吴園¶
　水月園¶
　　紹興中賜楊和王孝宗撥賜嗣秀王水月瀛燕堂¶
　　玉林堂皆御書¶
<pb:KR2k0120_WYG_007-7b>¶
　兠率院　　　　　　葛嶺(葛仙常往來於此/故得名亦名葛塢)¶
　十三間樓相嚴院¶
　　舊名十三間樓石佛院東坡守杭日每治事於此¶
　　有冠勝等軒¶
　大石佛院¶
　　舊傳為秦王纜船石俗名西石頭宣和中僧思净¶
　　就石鐫成大佛半身或云下通海眼¶
　　僧思净當兒時見之作念曰異日出家當鐫此石¶
<pb:KR2k0120_WYG_007-8a>¶
　　為佛及長為僧妙行寺遂鐫石為半身佛像飾以¶
　　黄金構殿覆之遂名為大石佛院至元間院燬永¶
　　樂間重建(西湖志/)¶
　保叔塔崇夀院¶
　　咸平中僧永保修故得名有應天塔極樂菴落星¶
　　石石獅峰又名巾子峰及石屏風在焉碑刻舊有¶
　　屏風院記封山記¶
　寳稷山　　　　　　敷惠廟¶
<pb:KR2k0120_WYG_007-8b>¶
　多寳院(舊名寳積/有綠隂堂)　　嘉澤廟祠(水仙有薦/菊泉及亭)¶
　孫花翁墓¶
　　惟信字季蕃隠居湖山棄官自放詩詞尤工趙節¶
　　齋葬之劉後村為誌杜清獻為文以祭¶
　普安院　　　　　　挹秀園(楊駙/馬)¶
　秀野園(劉鄜王有/四并堂)¶
　上智果院(有参寥泉東坡/題梁廣王殯所)¶
　　智果院舊有参寥僧其時有僧道&KR0343;者號参寥子¶
<pb:KR2k0120_WYG_007-9a>¶
　　於潜人通内外典能詩蘇子瞻守黄州参寥子自¶
　　吴中訪之夢與賦詩有寒食清明都過了石泉槐¶
　　火一時新後七年子瞻守杭州参寥子始卜居智¶
　　果院有泉出石縫間甘冷宜茶寒食之眀日子瞻¶
　　與客泛舟自孤山來訪参寥子汲泉鑚火烹黄栢¶
　　茶適符所夢遂記以刻石為之銘云(西湖志/)¶
　治平寺(有錦塢/烟雲閣)　　　夀星院(有寒碧軒此君軒觀/臺杯泉平秀軒明逺)¶
　(堂東坡祠/及詩刻)　　　　　江湖偉觀(即觀臺舊址盡/得江湖之勝)¶
<pb:KR2k0120_WYG_007-9b>¶
　寳雲菴¶
　　舊名千光王寺邳王殯所有寳雲菴清軒月窟澄¶
　　心閣南隠堂妙思堂雲巢今不復存又有靈泉井¶
　　寳雲菴初陽臺亦廢¶
　瑪瑙寳勝院¶
　　昔在孤山後改為四聖觀遂遷于此有中庸子陶¶
　　器墓乃法恵法師智圓自號也有髙僧閣僕夫泉¶
　　舊有閒泉僕夫泉僧智圓所鑿也智圓字無外錢¶
<pb:KR2k0120_WYG_007-10a>¶
　　塘人博學勵行號中庸子時王文穆公罷相知杭¶
　　州諸僧出迓慈雲禪師邀之皆往圓以疾辭曰傾¶
　　山倒壑奔走紅塵暫留坐鎮諸僧赧服與處士林¶
　　逋為友臨化命門人即後山歛陶器而䕶葬之名¶
　　陶器塚自為銘曰　清净本然無變無遷為藏陶器¶
　　宻邇閒泉(西湖志/)¶
　養樂園¶
　　賈平章有光淥閣春雨觀瀟然養樂堂嘉生堂生¶
<pb:KR2k0120_WYG_007-10b>¶
　　意生物之府¶
　玉清宫(有葛仙/鍊丹井)　　　半春園(史衞/王府)¶
　小隠園(史/府)¶
　集芳御園¶
　　後賜賈平章内有假山石洞通出湖濵名曰後樂¶
　　園有蟠翠雪香翠巖倚繡挹露玉蘂清勝巳上皆¶
　　髙宗御題亦集芳舊物也西湖一曲竒勛理宗御¶
　　書秋閣遂初容堂度宗御書又有初陽精舍警室¶
<pb:KR2k0120_WYG_007-11a>¶
　　熙然臺無邊風月見天地心琳琅步歸舟等不一¶
　香月鄰(廖瑩中園/後歸賈相)　　嘉徳永夀教寺(毛娘娘功徳/有翔泳堂芝)¶
　(巖/)¶
　喜鵲寺¶
　　即禪宗院以鳥窠禪師得名魏婉儀殯所白樂天¶
　　有紫楊花詩¶
　　鳯林寺俗呼喜鵲寺唐長慶初禪師圓修居此四¶
　　十餘年棲息松上有鵲搆巢其傍人遂呼為鳥窠¶
<pb:KR2k0120_WYG_007-11b>¶
　　禪師白樂天守杭州時嘗往叅之曰大師居處甚¶
　　險禪師曰大守險樂天曰弟子位鎮山河何險之¶
　　有禪師曰心火相搆識浪不停得非險乎樂天服¶
　　之(西湖志/)¶
　寳嚴院(舊名垂雲有垂雲亭/借竹軒無量福海)¶
　趙紫芝墓(名師秀在/寳嚴院後)　定業院(烏窠禪師道塲有君/子泉石甑山環峯堂)¶
　(襲夢/軒)　　　　　　　虎頭巖(介于寳嚴/定業之間)¶
　施夢川墓¶
<pb:KR2k0120_WYG_007-12a>¶
　　名□字仲山吴人能詞精于律吕楊守齋為寺後¶
　　樹梅作亭以葬薛梯飈為誌李篔房書周艸窗題¶
　　盖¶
　仁夀尼菴　　　　　招賢寺¶
　上官良㬰墓(在招賢寺後良史/字季長號淇園)¶
　報恩院¶
　　舊名報先即孤山六一泉寺後以其地為延祥觀¶
　　遂遷於此徳國公主殯所¶
<pb:KR2k0120_WYG_007-12b>¶
　廣化院¶
　　舊名永福自孤山遷於此舊有白公竹閣栢堂水¶
　　鑑堂涵暉亭凌雲閣金沙井辟支佛骨塔慧琳塔¶
　　白公祠堂　黄宜山詩云移自孤山占此山荒凉¶
　　老屋萬琅玕櫻桃楊栁空花夢千古清風滿閣寒¶
　快活園(趙/氏)¶
　水竹院落¶
　　賈平章園御書閣曰奎文之閣有秋水觀第一春¶
<pb:KR2k0120_WYG_007-13a>¶
　　思剡亭道院¶
　顯明院¶
　　舊名興福保清儀王仲湜殯所有鑑空閣綠净堂¶
　北新路口¶
　棲霞嶺口¶
　　嶺上桃花爛燦色如凝霞其北有古劒關盖左寳¶
　　雲右仙姑兩山夾峙若劒門然宋立巡司于此有¶
　　水一道名桃溪經岳墳前入湖(西湖志/)¶
<pb:KR2k0120_WYG_007-13b>¶
　古劒關(棲霞/嶺下)¶
　岳王墓¶
　　岳武穆王飛所葬其子雲亦祔焉　葉靖逸詩云¶
　　萬古知心只老天英雄堪恨復堪憐如公少緩湏¶
　　㬰死彼土安能八十年漠漠凝塵空偃月堂堂遺¶
　　像在凌烟早知埋骨西湖路悔不鴟夷理釣船¶
　　林弓寮詩云天意只如此将軍足可傷忠無身報¶
　　主寃有骨封王苔雨樓牆暗花風道路香沉思百¶
<pb:KR2k0120_WYG_007-14a>¶
　　年事揮淚灑斜陽　王修竹詩云埋骨西湖土一¶
　　丘殘陽荒艸㡬經秋中原望㫁因公死北客猶能¶
　　説舊愁¶
　　武穆王墓自國初以來墳漸傾圮江州岳士廸於¶
　　王為六世孫與宜興州岳氏通譜合力以起廢廟¶
　　與寺復完美久之王諸孫有為僧者居墳西復為¶
　　廢壊天台僧可觀訴於官時何頥貞為湖州推官¶
　　柯九思以書白其事田之沒於人者復歸然廟與¶
<pb:KR2k0120_WYG_007-14b>¶
　　寺無寸椽片瓦會李君金初為杭總管府經厯慨¶
　　然以興廢為已任而鄭元祐為作疏郡人王華父¶
　　一力興建寺廟又復完美杭州申明浙省轉咨中¶
　　書以求褒贈適趙子期在禮部倡義奏聞降命勅¶
　　封並如宋止加保義二字自我元統一函夏以來¶
　　名人佳士多有詩弔之不下數十百篇(陶宗儀輟耕録/)¶
　褒忠演福院¶
　　元係智果觀音院後充岳鄂王香火岳雲所用鐵¶
<pb:KR2k0120_WYG_007-15a>¶
　　鎗猶存¶
　冲虛宫(舊名寧/夀菴)　　　耿家步¶
　東山衕口　　　　　福夀院(旌徳寺子院有寧/宗御書桂堂二字)¶
　廖葯洲園(有花香竹色心太平相在/世綵愛君子習説等亭)¶
　小石板口¶
　九里松一字門¶
　　唐刺史袁仁敬守杭日植松於左右各三行門扁¶
　　吴説書髙宗嘗欲易之自以不及但金飾其字¶
<pb:KR2k0120_WYG_007-15b>¶
　　吴説字𫝊朋錢塘人髙宗紹興以來雜書游絲書¶
　　惟錢塘吴説説知信州日朝辭上謂曰朕有一事¶
　　每以自歉卿書九里松牌甚佳向自書易之終不¶
　　迨卿所書當令仍舊是日降㫖俾根尋舊牌張挂¶
　　(書史㑹要/)¶
　駝巘嶺口　　　　　石板巷口¶
　麴院巷口　　　　　行春橋¶
　小行春橋　　　　　忠勇廟(統制/張祠)¶
<pb:KR2k0120_WYG_007-16a>¶
　左軍教場¶
　馬三寳墓¶
　　在教場内傳云向曾欲去之有黑蜂數百自墓中¶
　　出不可向遂止至元十五年六月内有軍厮名狗¶
　　兒者因樵採墾土得一鐵劵上有字云鴈門馬氏¶
　　葬於横衝橋(云云/)後又有十字至元十五六狗兒¶
　　壊我屋盖古人知數者耳始知行春橋本横衝橋¶
　　云¶
<pb:KR2k0120_WYG_007-16b>¶
　三藏塔院　　　　　明真宫(女冠今改/為三藏寺)¶
　資徳廟(慕容貴/妃香火)　　　萬夀院(南山白/雲宗建)¶
　唐家衕　　　　　　後澗溪¶
　紫芝道院(道士陳/崇真)　　瑞岡塢¶
　燕脂嶺(以土色/得名)　　　晉福教寺¶
　崇夀院　　　　　　崇親資福院(張淑妃/香火)¶
　天申萬夀圓覺教寺¶
　　舊為了義法師塔院有歸雲堂三昧正受閣並髙¶
<pb:KR2k0120_WYG_007-17a>¶
　　宗御書累朝臨幸有御座御榻理宗御書清凉覺¶
　　地¶
　石獅子路　　　　　香林園¶
　斑衣園(韓/府)　　　　　金沙澗(靈竺之水自/此東入於湖)¶
　顯慈集慶教寺¶
　　閻貴妃香火寺扁殿閣皆理宗御書有月桂亭甚¶
　　佳金碧為湖山諸寺之冠¶
　　閻氏鄞縣人明艷絶倫後宫為之奪寵寺額皆御¶
<pb:KR2k0120_WYG_007-17b>¶
　　書巧麗冠於諸刹經始之辰内司分市材朩於郡¶
　　縣㫄緣為奸望青採斫鞭笞追逮雞犬不寧雖勲¶
　　臣舊輔之墓皆不得自保或作詩諷之曰合抱長¶
　　材卧壑深于今惟恨不空林誰知廣厦千斤斧斵¶
　　盡人間孝子心其後恩數漸隆雖御前五山亦所¶
　　不逮一日忽於法堂皷上得大字一聨云浄慈靈¶
　　隠三天竺不及閻妃好面皮於是行下天府絹捕¶
　　其人終不得(西湖志/)¶
<pb:KR2k0120_WYG_007-18a>¶
　靈隠天竺寺門¶
　　俗呼二寺門袁居中書白樂天詩一山門作兩山¶
　　門兩寺元従一寺分正此也¶
　合澗橋(靈竺二山之/水會合于此)　龍脊橋¶
　武林山¶
　　又曰靈隠山又曰靈苑山又曰仙居山上有五峰¶
　　曰飛來曰白猿曰嵇留曰月桂曰蓮華山前有澗¶
　　即武林泉也¶
<pb:KR2k0120_WYG_007-18b>¶
　呼猿洞¶
　龍浤洞¶
　　有蒋之竒篆字前後諸賢題字極多二洞在飛來¶
　　峰¶
　　龍浤洞一名通天洞俗傳其底可通浙東有採乳¶
　　石者入之聞江濤浪浪然櫓聲聒然壁間有蒋之¶
　　竒篆書賈似道廖瑩中等題名宋咸通中有髙士¶
　　丁飛者字翰之居洞中讀書採藥力田自給年七¶
<pb:KR2k0120_WYG_007-19a>¶
　　十二矣操綆缶斤斸陟峻如飛嘗月夜登巖鼓瑟¶
　　流淙協奏天籟凄冷往往致鸞鶴之翔集(西湖志/)¶
　　飛來峰界乎靈隠天竺兩山之間盖支龍之秀演¶
　　者髙不踰數十丈而怪石森立青蒼玉削若駭豹¶
　　蹲獅筆卓劒植衡従偃仰益玩益竒上多異朩不¶
　　假土壤根生石外矯若龍蛇鬰鬰然丹葩翠蕤蒙¶
　　羃聨絡冬夏常青烟雨雪月四景尤佳其下巖扃¶
　　窈窕屈曲通眀壁間布鐫佛像皆元浮屠楊璉真伽¶
<pb:KR2k0120_WYG_007-19b>¶
　　所為也晉咸和元年西僧慧理登而嘆曰此乃中¶
　　天竺國靈鷲山之小嶺不知何以飛來仙靈隠窟¶
　　今復爾否因樹錫結菴名曰靈隠命其峰曰飛來¶
　　(西湖志/)¶
　女兒山(一名玉/女巖)　　　　青林巖¶
　理公巖(乃靈隠開山慧理/法師在靈鷲寺後)¶
　冷泉¶
　　有亭在泉上冷泉二字乃白樂天書亭字乃東坡¶
<pb:KR2k0120_WYG_007-20a>¶
　　續書詩扁充棟不能悉錄　林丹山詩云一浤清¶
　　可浸詩脾冷煖年來只自知流向西湖載歌舞囘¶
　　頭不似在山時¶
　　冷泉亭建於唐至宋郡守毛友拆去之今所建又¶
　　不知起於何時其自叙云昔人加亭於冷泉如明¶
　　鏡中加繪畫山翠水光去者過半拂拭菑翳舊觀¶
　　還復夫冷泉亭之景白樂天極其褒頌而毛守以¶
　　為去之乃佳好尚不同如此(西湖志/)¶
<pb:KR2k0120_WYG_007-20b>¶
　　西湖今但知有冷泉而不知有温泉醴泉在冷泉¶
　　之上楊㢘夫西湖竹枝詞家住西湖新婦磯又石¶
　　新婦下水連空飛來峰前山萬重郯九成竹枝詞¶
　　風篁嶺頭西日暉青龍港口新月微馮士頥詞請¶
　　看雙投橋下水新開兩朶玉芙蓉皆遺逸隠蹟(田/)¶
　　(藝衡留青日扎/)¶
　温泉醴泉(二泉在冷/泉之上)　葛塢¶
　朱墅　　　　　　　候仙亭¶
<pb:KR2k0120_WYG_007-21a>¶
　壑雷亭¶
　觀風亭¶
　　又有虛白見山袁君紫薇翠微石橋月桂等亭及¶
　　丹竈隠居許邁思真三堂連巖棧伏龍濺等今皆¶
　　廢¶
　景徳靈隠禪寺¶
　　相傳靈隠禪寺乃葛仙翁書或云宋之問書景徳¶
　　中續加景徳二字有百尺彌勒閣蓮峰堂方丈曰¶
<pb:KR2k0120_WYG_007-21b>¶
　　直指堂千佛殿延賔水閣望海閣理宗御書覺玉¶
　　寳殿妙荘嚴域又有巢雲亭見山堂白雲菴松源¶
　　菴東菴等在山後尤幽寂可喜¶
　　杭州内外及湖山間唐巳前三百六十寺錢氏立¶
　　國宋南渡增為四百八十海内都會未有加於此¶
　　者僧派三曰禪曰教曰律今講寺即宋之教寺也¶
　　嘉定間品第江南諸寺以餘杭徑山寺錢塘靈隠¶
　　寺净慈寺寧波天童寺育王寺為禪院五山錢塘¶
<pb:KR2k0120_WYG_007-22a>¶
　　中天竺寺湖州道塲寺温州江心寺金華雙林寺¶
　　寧波雪竇寺台州國清寺福州雪峰寺建康靈谷¶
　　寺蘇州萬夀寺虎丘寺為禪院十刹以錢唐上天¶
　　竺寺下天竺寺温州能仁寺寧波白蓮寺為教院¶
　　五山錢唐集慶寺演福寺普福寺湖州慈感寺寧¶
　　波寳陀寺紹興湖心寺蘇州大善寺北寺松江延¶
　　慶寺建康瓦棺寺為教院十刹杭州律院則昭慶¶
　　寺六通寺法相寺菩提寺内外靈芝寺不在五山¶
<pb:KR2k0120_WYG_007-22b>¶
　　十刹之列大抵僧家以禪那為宗㫖而教所以致¶
　　禪蘇子由有言我觀世教師皆謂教是實由謂教¶
　　實故則為禪所訶禪雖訶乎教終以教致禪禪若¶
　　不取教是杜所入門教而不知禪是不識家也律¶
　　則慎攝威儀涵養智定禪與教所兼資焉(西湖志/)¶
　北髙峰塔¶
　　在靈隠寺山後絶頂比南髙峰尤髙上有五顯祠¶
　　逺近祝香四時不絶¶
<pb:KR2k0120_WYG_007-23a>¶
　　唐天寳中建會昌中燬錢王修復之宋咸淳七年¶
　　復燬羣山屏列湖水鏡净雲光倒垂萬象在下漁¶
　　舟歌舫若鷗鳬出沒烟波逺而益微僅覿其影西¶
　　望羅刹江若匹練新濯遥接海色茫茫無際郡城¶
　　正值江湖之間委蛇曲折左右映帶屋宇鱗次艸¶
　　朩雲蓊鬰鬰葱葱悉歸眉睫山頂舊有望海閣今¶
　　廢　蘇子瞻詩云言遊髙峰塔蓐食治野裝火雲¶
　　秋未衰及此初旦凉霧霏巖谷暝日出艸朩香嘉¶
<pb:KR2k0120_WYG_007-23b>¶
　　我同來人久便雲水鄉相觀小舉足前路髙且長¶
　　古松攀龍蛇怪石坐牛羊漸聞鐘磬音飛鳥皆下¶
　　翔入門空無有雲海浩茫茫惟見聾道人老病時¶
　　絶糧問年笑不答但指空藜床心知不復來欲歸¶
　　更徬徨贈别留疋布今嵗天早霜(西湖志/)¶
　法安院¶
　　舊名廣嚴唐韜光禪師築菴于院後有清獻東坡¶
　　題名¶
<pb:KR2k0120_WYG_007-24a>¶
　保寧院(舊名保安/無量夀)　　資聖院(舊名大明開/山咸澤禪院)¶
　韜光菴¶
　　韜光禪師道塲與樂天同時周伯弜有詩前後諸¶
　　賢留題甚多舊有僧嘗於此降仙請至釋子蘭以¶
　　下十人凡七十三釋皆唐人能詩者各書一詩語¶
　　極奇絶曲盡其景今詩尚存壁間¶
　　韜光禪師蜀人唐太宗時辭師出遊師囑曰遇天¶
　　可前逢巢即止師遊靈隠山巢溝塢值白樂天守郡¶
<pb:KR2k0120_WYG_007-24b>¶
　　悟曰此吾師之命我也遂卓錫焉樂天聞之遂與¶
　　為友題其堂曰法安　嘗以詩招之入城云白屋¶
　　炊香飯葷饘不入家濾泉澄葛粉洗手摘藤花青¶
　　芥除黄葉紅薑帶紫芽命師相伴食齋罷一甌茶¶
　　　韜光不赴報之詩云山僧野性好林泉每向巖¶
　　阿倚石眠不解栽松陪玉勒惟能引水種金蓮白¶
　　雲乍可來青嶂明月難教下碧天城市不能飛錫¶
　　去恐妨鶯囀翠樓前内有金蓮池烹茗井壁間有¶
<pb:KR2k0120_WYG_007-25a>¶
　　趙閱道蘇子瞻題名(西湖志/)¶
　永福寺¶
　　隆國黄夫人功徳咸淳九年建在靈隠西石筍山¶
　　下¶
　石筍普圓院¶
　　天福二年黄氏重修舊名資嚴山有石如筍髙數¶
　　十丈故名石筍寺有超然臺金沙白沙二泉鄴公¶
　　菴杭守祖無擇愛此山之勝結菴于此取公所封¶
<pb:KR2k0120_WYG_007-25b>¶
　　名之方丈左右金漆板扉皆趙清獻諸賢蘇秦陳¶
　　黄留題及文與可竹數枝如張總得父子吴傅朋¶
　　等題字甚多嵗久暗淡猶隠隠可見寺極清古幽¶
　　邃為湖山諸刹之冠後隆國黄夫人以超然臺為¶
　　葬地遂移此院于山之西而古意不復存矣¶
　天聖靈夀院(僧徳/賢建)　　鐵舌菴¶
　隆親永福院(温國成夫人/香火今廢)¶
　時思薦福寺¶
<pb:KR2k0120_WYG_007-26a>¶
　　吴益王墳寺舊以下竺為墳寺後以古刹遂别建¶
　　于此髙宗嘗臨幸吴太后手書金剛經有楊太后¶
　　䟦及髙宗御書心經竝刻石藏下竺靈山塔下益¶
　　王神道碑蒋燦書甚佳墓前二石馬琢刻如生舊¶
　　傳夜輒馳驟其鞦轡光瑩如玉至今苔蘚不侵寺¶
　　有宜對亭雙珠亭萬玉軒湖山至此極幽邃矣¶
　黄妃墓(錢王/妃)　　　　卓筆峰¶
　明惠尼院(舊名定恵錢/王孫妃香火)石人嶺(一名馮公嶺形如/人狀雙髻宛然)¶
<pb:KR2k0120_WYG_007-26b>¶
　海峰菴¶
　無著禪師塔¶
　　舊有無垢院韓平原以為夀地遷院於靈石山側¶
　　後楊郡王復取為夀地遂唘其塔乃陶龕容色如¶
　　生髪垂至眉指爪皆遶身舍利無數留三日不壊¶
　　竟荼毗之　僧&KR1162;淮海有詩云一定空山五百年¶
　　不湏惆悵唘頽甎路邊多少麒麟塚過眼無人贈¶
　　紙錢今地為永福所有¶
<pb:KR2k0120_WYG_007-27a>¶
西溪路¶
　畢宫師墓(畢再遇之父/子皆葬于此)¶
三天竺(自靈鷲至上/竺郎當嶺止)¶
　陳明大王廟¶
　　漢熹平餘杭令陳渾後唐長興中封太平靈衞王¶
　靈鷲興聖寺¶
　　惠理法師卓錫之地吴越王建有靈山海會閣理¶
　　宗御書理公巖滴翠軒九品觀東坡祠東坡題名¶
<pb:KR2k0120_WYG_007-27b>¶
　隋觀法師塔(下竺開山/祖師真觀)¶
　下天竺靈山教寺¶
　　在隋號南天竺五代時號五百羅漢院祥符初號¶
　　靈山寺天禧復名天竺寺紹興改賜天竺時思薦¶
　　福為吴秦王香火慶元復今額有御書閣藏仁宗¶
　　及中興五朝御書曲水亭前塔跳珠泉枕流亭適¶
　　安亭清暉亭九品觀堂石面靈桃石蓮花水波石¶
　　悟侍者塔並祠草堂西嶺卧雲石石門澗神尼舍¶
<pb:KR2k0120_WYG_007-28a>¶
　　利塔日觀菴方丈曰佛國山法堂二字乃雲房鍾¶
　　離權書甚竒古金光眀三昧堂神御殿瑞光塔普¶
　　賢殿無量夀閣囘軒亭七葉堂客兒亭大悲泉重¶
　　榮檜葛仙丹井白少傅烹茶井石梁翻經臺望海¶
　　閣香林亭香林洞無根藤鬭雞巖夜講堂登嘯亭¶
　　靈山後塔慈雲懴主榻七寳普賢閣旃檀觀音瑞¶
　　像有記大抵靈竺之勝周回數十里巖壑尤美實¶
　　聚於下天竺寺自飛來峰轉至寺後諸巖洞皆嵌¶
<pb:KR2k0120_WYG_007-28b>¶
　　空玲瓏瑩滑清潤如虬龍瑞鳯如層華吐萼如皺¶
　　縠疊浪穿幽透深不可容貌林朩皆自巖骨㧞起¶
　　不土而生傳言兹巖韞玉故腴潤若此石間波紋¶
　　水迹不知何時有之其間唐宋遊人題名不可殫¶
　　記覽者顧景興懐云¶
　　天竺桂子之説起自唐時然宋慈雲式公月桂詩¶
　　序云天聖丁卯秋八月十五夜月有濃華雲無纎¶
　　迹靈隠寺殿堂左右天降靈實其繁如雨大如豆¶
<pb:KR2k0120_WYG_007-29a>¶
　　圓如珠白者黄者黑者殻如芡實味辛識者曰此¶
　　月中桂子也拾以封呈好事者餘播種林下越數¶
　　月移植白猿峰凡二十五株遂改囘軒亭為月桂¶
　　亭又張君房為錢塘令夜宿月輪山寺僧報曰桂¶
　　子下塔遽起望之紛如烟霧囘旋成穗散墜如牽¶
　　牛子黄白相間咀之無味則桂子之落往往有之¶
　　但人不識耳漢武洞㝠記云有逺飛雞朝往夕還¶
　　嘗銜桂子歸于南土南土月路固其宜也所以北¶
<pb:KR2k0120_WYG_007-29b>¶
　　方無之又本草圖經云江東諸處多於衢路拾得¶
　　桂子北土獨無者非月路也(西湖志/)¶
　吴越孝獻世子墓(文穆/王子)楓林塢¶
　永清寺(薛開府居/正香火)¶
　中天竺天寧萬夀永祚禪寺¶
　　隋開皇千嵗寳掌和尚開山建寺吴越時名崇夀¶
　　院政和中改賜今名有摩利支天像華嚴閣如意¶
　　泉¶
<pb:KR2k0120_WYG_007-30a>¶
　彌陀興福教院(皇子兖州/二王殯所)¶
　顯親多福院(舊名/光福)　　大明寺(元係興/國菴)¶
　上天竺靈感觀音院¶
　　天福中建名天竺看經院咸平初賜今名淳祐中¶
　　賜廣大靈感觀音教寺舊寺額蔡襄書後理宗易¶
　　以御書外山門乃蔡京書紹興乾徳淳熙皆嘗臨¶
　　幸有十六觀堂應真閣超諸有海理宗御書有雲¶
　　漢之閣藏累朝所賜御書兩峰堂白雲堂中即堂¶
<pb:KR2k0120_WYG_007-30b>¶
　　清華軒延桂閣秋芳閣伴雲閣前後賜珠冠玉爐¶
　　珍玩甚多每水旱朝廷必禱焉外古跡有肅儀亭¶
　　梅峰菴琮老橋金佛橋復菴流虹澗夢泉植杖亭¶
　　謝履亭凝翠泉觀音泉雲液池孫公亭無竭泉¶
　　上天竺寺觀音像長不盈五尺而疊著靈異官民¶
　　信奉甚恭凡旱潦禱之必應嘗攷釋氏紀錄云後¶
　　晉天福已亥僧道翌一日見山間光明往視之得¶
　　竒香朩命良工刻成觀世音菩薩像白光煥發繼¶
<pb:KR2k0120_WYG_007-31a>¶
　　以晝夜後漢乾祐戊申有僧従勲以古佛舍利置¶
　　毫相中舍利時現冠頂宋咸平庚子浙西自春徂¶
　　夏不雨給事中知杭州張去華率僚屬具幡盖皷¶
　　吹迎禱于梵天寺繼時霔雨四境沛足如此則自¶
　　有像已四百餘年其所由來逺矣(陶宗儀輟耕錄/)¶
　　紹興五年夏大旱朝廷遍禱山川祠廟不應遣臨¶
　　安守往上天竺迎靈感觀音於法惠寺建道塲滿¶
　　三七日又弗應時六月過半矣苦行頭陀潘法慧¶
<pb:KR2k0120_WYG_007-31b>¶
　　者黙禱于佛乞焚右目以施取鐵彈投諸火煆置¶
　　眼中燃香其上香焰纔起大雨傾注法慧眼即枯¶
　　後三日夢白衣女子來欲借一隔珠拒不許二僧¶
　　在傍曰與伊不妨自令六六送還既覺不曉所謂¶
　　又夢二僧來請赴六通齋白衣女子亦至在前引¶
　　𨗳稍前進則山川蔚然百果皆熟紛紛而墜慧就¶
　　地拾果食之覺心地清凉非常日比又俯首欲拾¶
　　間女子忽面擲一彈正中所燃目失聲大呼而寤¶
<pb:KR2k0120_WYG_007-32a>¶
　　枯睚内已有物若鵞眼瞻視如初漸亦復舊數其¶
　　再眀之時恰三十六日始悟六六送還之兆(善惡記/)¶
　雙檜峰　　　　　　白雲峰¶
　乳竇峰　　　　　　楊梅嶺¶
　郎當嶺¶
出湧金門北為豐樂樓錢塘門瀕湖為玉蓮堂北為來¶
鵲樓西過流水橋為昭慶律寺寺北為慶忌塔寺西過¶
石函橋為放生亭又北過羊坊橋小溜水橋為靈衞廟¶
<pb:KR2k0120_WYG_007-32b>¶
過石函橋西為寳石山崇夀禪寺寳所塔夀星石石屏¶
風獅子峰屯霞石看松臺乳泉井一勺泉寳石山麓為¶
大佛禪寺沁雪泉西為智果禪寺参寥泉又西為顯功¶
廟為錦塢初陽臺葛翁井又西為寳雲山瑪瑙講寺後¶
僕夫泉又西為葛嶺葛稚川墓前為四聖延祥觀竹閣¶
西為虎頭巖嘉徳永夀講寺又西為鳯林禪寺君子泉¶
嶺西為履泰山棲霞嶺桃溪棲霞洞紫雲洞輔文侯牛¶
臯墓妙智菴嶺下為岳武穆王墓翊忠祠分屍檜流芳¶
<pb:KR2k0120_WYG_007-33a>¶
亭祠後為掃箒塢黄龍洞䕶國仁王禪寺西為净性禪¶
寺履泰西為仙姑山張烈文侯墓仙姑西為青芝塢玉¶
泉講寺後為靈峰禪寺又北為法華山秦亭山方井佛¶
禪寺智勝菴東嶽廟青芝塢西南為慶化山水竹塢神¶
霄雷院仙姑西南為駝巘嶺過行春橋入九里松折而¶
南為仙芝嶺普福講寺葛翁井西為黑觀音堂又西為¶
集慶山顯慈集慶講寺又西南過合澗橋為飛來峰龍¶
浤洞青林洞玉乳洞射旭洞靈鷲塔過囘龍橋為石門¶
<pb:KR2k0120_WYG_007-33b>¶
澗冷泉亭靈隠山北髙峰靈隠禪寺山半為石笋峰茯¶
苓泉韜光菴靈隠寺西為栗山石人嶺玉女巖過嶺為¶
西溪飛來峰西為呼猿洞自合澗橋折而南度佛國山¶
門為下天竺講寺靈鷲峰月桂峰稽留峯蓮花峰三生¶
石翻經臺香林洞葛塢葛井北山葛井凡三相傳此獨¶
為得道處也神尼舍利塔寺畔舊有七寳普賢閣日觀¶
菴西嶺艸堂七葉堂九品觀堂俱不可復尋又南為楓¶
朩塢中天竺禪寺千嵗巖對中竺為永清塢心菴西南¶
<pb:KR2k0120_WYG_007-34a>¶
過肅儀亭為上天竺講寺乳竇峰獅子峰雙柱峰白雲¶
峰天香巖夢泉大悲泉如意池出寺折而東南為幽淙¶
嶺捫壁嶺活沙塢再上為天門此北山之勝也(張淶北/)¶
(名山勝紀/)¶
　吴山(增/)¶
　　春秋時為吴南界以别于越故曰吴山或曰以伍¶
　　子胥故訛伍為吴故郡志亦稱胥山在鎮海樓之¶
　　右盖天目為杭州諸山宗翔舞而東結局鳯凰山¶
<pb:KR2k0120_WYG_007-34b>¶
　　其支山左折遂為吴山派分西北為寶月為蛾眉¶
　　為竹園稍南為石佛為七寳為金地為瑞石為寳¶
　　蓮為清平總曰吴山竒㠋危峰澄湖靚壑江濤海¶
　　門囘環拱固扶輿淑麗之氣鍾焉是以邑居叢集¶
　　華艷工巧殆十萬餘家聲甲寰宇恢然一大都會¶
　　也其陟山之徑有門曰登髙覽勝石磴斗折可數¶
　　百級許元時平章達爾罕托歡所甃也立而環眺¶
　　則官司廨署衞鎮崇嚴闤闠街衢紅塵霧起市聲¶
<pb:KR2k0120_WYG_007-35a>¶
　　隠振漏盡猶喧道院僧廬晨鐘暮鼓青樓畫閣雜¶
　　以笙歌升其巔則縹緲凌虛碧天四匝山川包界¶
　　脉絡縷分或昻而為首或穹而為脊或掉而為尾¶
　　若斷若聨運掌可數　楊仲宏吴山晚眺詩云山¶
　　椒翬構四垂寛上相旌旗會覽觀旁近江湖天廣¶
　　大上連星斗界清寒龍宫永鎖函書閟鳯嶺重嗟¶
　　苑樹殘此際獨無雲蔽日正宜翹首望長安(西湖志/)¶
　寳月山¶
<pb:KR2k0120_WYG_007-35b>¶
　　舊志叙城内諸山以此山為首盖以地蟠中輔對¶
　　峙藩司為一城之鎮也東北為蛾眉山又東為淺¶
　　山正東為金地山上有城隍廟(杭州府志/)¶
　蛾眉山(在寳月山西/有八眼井)¶
　竹園山¶
　　在吴山西相接一脉獨趨而北隠隠隆起隂陽家¶
　　謂為府治之主山宋臨安尹趙與&KR0696;建閣其上平¶
　　瞰西湖扁曰竹閣理宗御書景定三年徙其閣而¶
<pb:KR2k0120_WYG_007-36a>¶
　　山亦漸夷為地(杭州府志/)¶
　石佛山¶
　　西聨寳山南面瑞石舊有大乗石佛寺宋嘉熙間¶
　　僧鑿石為三佛元至正間河西僧多爾濟募緣荘¶
　　嚴建寺居之改名智果院(西湖志/)¶
　寳山¶
　　東接石佛山　蘇子瞻同秦仲二子遊寳山詩云¶
　　平明巳報百吏散半日來陪二子閒立鶴低昻烟¶
<pb:KR2k0120_WYG_007-36b>¶
　　雨裏行人出沒樹林間(西湖志/)¶
　七寳山¶
　　在宋天慶觀後今白馬廟巷之西舊有寳嚴院廣¶
　　嚴院櫻桃園竝廢(西湖志/)¶
　寳嚴院¶
　　唐清泰二年錢氏建名瑞龍宋治平二年改今額¶
　　有垂雲亭借竹軒秦少游曾宿軒中夢天女以維¶
　　摩像求賛淳祐間建佛閣理宗書無量福海四字¶
<pb:KR2k0120_WYG_007-37a>¶
　　扁之蘇子瞻佐郡時有雲闍黎者寓院中閉户十¶
　　五年謝絶人事日禮觀音經忽一日留偈端逝偈¶
　　云誦經一字禮一拜頭白眸眵坐塵界天雞臨夢¶
　　啼一聲明月一輪觀自在　蘇子瞻弔之詩云雲¶
　　師來寳山一住十五秋讀書嘗閉户客至不舉頭¶
　　去年造其室清坐忘百憂我初無言説師亦無對¶
　　酬今來復扣户空房但飀飀云已滅無餘薪盡火¶
　　不留却疑此室中常有斯人否所遇孰非夢事過¶
<pb:KR2k0120_WYG_007-37b>¶
　　吾何求(西湖志/)¶
　三茅寧夀觀¶
　　在七寳山東北本三茅堂相傳三茅君長盈次固¶
　　季衰秦初咸陽人得道成仙自漢以來崇祀之宋¶
　　紹興二十年因東京舊名賜額曰寧夀觀并畀古¶
　　器其一漢鼎髙尺有九寸廣尺兩耳旁出曲上二¶
　　尺牛首識云有漢建元三年八月作牛鼎祀太室¶
　　銘曰惟甲午丙寅帝若稽古&KR1162;作宋器審厥象作¶
<pb:KR2k0120_WYG_007-38a>¶
　　牛鼎格于位室従用饗億寧神休惟帝時保萬世¶
　　其永賴其一唐鐘識云丙辰九月二十四日常州¶
　　澄清觀女冠王玉仙作河東薛泚為之銘曰上徳¶
　　願而鑄洪鐘仙聖依而神仙従霜朝聞兮窈窕月¶
　　夜聽而舂容蓮花生而腰浄頂銜繞于盤龍響上¶
　　徹于天外聲下徹于九重庶長空于鬼獄魔屏跡¶
　　而潜踪其後忽失所在紹興間有鐘震于太湖濵¶
　　湖緇黄競舟迎之獨澄清觀舟至凌波而上一引¶
<pb:KR2k0120_WYG_007-38b>¶
　　出之視之乃本觀唐時物也守臣以獻賜之觀中¶
　　聲徹雲表孝宗朝出金帛度牒易之置禁中洪武¶
　　七年三月錢塘知縣朱復以廢銅鎔之其一禇遂¶
　　良小楷隂符經景定庚申理宗以賈似道有江漢¶
　　功賜金帛百鉅萬不受詔就觀取隂符經酬之觀¶
　　燬於元至元辛已洪武初重建成化十年建昊天¶
　　寳閣棟宇翬飛金碧騰煥環盻江湖渺歸睫底(西/)¶
　　(湖志/)¶
<pb:KR2k0120_WYG_007-39a>¶
　雲居聖水¶
　　雲居菴者宋元祐間僧了元建聖水寺者元元貞¶
　　間僧明本建明本立約其徒不置恒産惟資化緣¶
　　為僧家風味至大間沙門指月拓基廣之掘地四¶
　　尋得眢井甓甃堅好中有佛首三枚諸相具足遂¶
　　塗金事之名曰三佛泉巴西鄧文原為之銘曰我¶
　　觀大地積水所載孰疏鑿是太虛無外掘地及泉¶
　　視之縈帶如履㝠塗破諸障礙其源淵谷其瀉湍¶
<pb:KR2k0120_WYG_007-39b>¶
　　瀨不止不流以與井會瑞相見前示我三昧彼壊¶
　　者石實相不壞是實相故遍恒沙界以一勺甘除¶
　　世渇愛是相是水無在不在我作銘詩以警盲瞶¶
　　洪武二十四年併聖水于雲居賜額曰雲居聖水¶
　　了元號佛印善詼諧以禪為戲明本號中峰又號¶
　　幻住博涉經史洞徹法源為文操筆立就祝髪時¶
　　有故宋宫人楊妙錫者以香盒貯髪舍利叢生遂¶
　　建塔寺中久廢成化間僧文紳修復有小像一幅¶
<pb:KR2k0120_WYG_007-40a>¶
　　神氣如生相傳為中峰自寫上有賛云幻人無此¶
　　相此相非幻人若喚作中峰鏡面添埃塵(西湖志/)¶
　金地山(舊有妙果/尼寺今廢)¶
　瑞石山¶
　　秀石玲瓏巖竇䆗窱寒泉㳙瀝匯為澄浤者往往¶
　　而有清幽徹骨空翠撥肌湖山奥區罕與倫比槖¶
　　駝峰峭削凌空雪風洞谽閉曲徑履舄所涉栩栩¶
　　然覺有仙風焉(西湖志/)¶
<pb:KR2k0120_WYG_007-40b>¶
　紫陽菴¶
　　宋嘉定間邑人胡傑居此建集慶堂元至元間道¶
　　士徐洞陽得之改為紫陽菴其徒丁野鶴棄俗全¶
　　真一日召其妻王守素入山付偈云嬾散六十年¶
　　妙用無人識順逆兩俱忘虛空鎮長寂抱膝而逝¶
　　守素遂奉其屍而漆之端坐如生亦束髪為女冠¶
　　不下山者二十年　薩天錫贈之詩云不見遼東¶
　　丁令威舊逰城郭昔人非鏡中人去青鸞老華表¶
<pb:KR2k0120_WYG_007-41a>¶
　　山空白鶴歸石竹淚乾斑雨在玉簫聲斷綵雲飛¶
　　洞門花落無人掃獨坐蒼苔補道衣其菴久廢(西/)¶
　　(湖志/)¶
　寳蓮山¶
　　與七寳山相連舊有寳蓮寺宋嘉定間楊節使廢¶
　　而為園徙寺于豐豫門外¶
　青衣洞¶
　　吴山重陽菴有泉曰青衣洞泉臨安志杭州府志¶
<pb:KR2k0120_WYG_007-41b>¶
　　皆以為唐開成間道士韓道古遇青衣童子入洞¶
　　故名按洞宋為寧夀觀地韓侂胄鑿山為園作流¶
　　觴曲水自青衣下注于壑十有二折瀦於閱古堂¶
　　前即名泉為閱古(見説/郛)故當時言官論侂胄有剏¶
　　造亭館震驚太廟之語盖宋太廟正當泉下之山¶
　　也又考陸放翁閱古泉記記中但言泉之甘寒清¶
　　冽鋪叙地景無青衣事又曰泉壁有開成五年道¶
　　士諸葛鑑元八分書癸辛雜識載為元年六月南¶
<pb:KR2k0120_WYG_007-42a>¶
　　嶽道士邢令開錢塘令錢華題名道士諸葛鑑元書¶
　　俱不言道士韓道古事作記時寧宗嘉泰三年青¶
　　衣事必見於嘉泰後咸淳前故陸記無而臨安志¶
　　有也二志以為開成非矣洞記以為見於大徳丁¶
　　酉尤非也恐韓閱古訛而為韓道古未可知若建¶
　　菴之日必開成年間鑿石字可證但恐名非重陽¶
　　至大徳間始有重陽名故石壁又有廣微子書大¶
　　重陽菴字(廣微元時/天師也)今菴記曰韓建菴無嵗月是¶
<pb:KR2k0120_WYG_007-42b>¶
　　考之不精未知有八分題名石刻故泛云耳惜八¶
　　分刻嵗久石長今不明白未有諸葛鑑元書止有¶
　　元書二字(郎瑛七修類藁/)¶
　　至元丁亥九月四日周公謹偕錢菊泉至天慶觀¶
　　訪禇伯透遂同道士王盤隠遊寳蓮山韓平原故¶
　　園山四環皆秀石絶類香林冷泉等處石多穿透¶
　　嶄絶互相附麗有如玉色者取以為環珥之類中¶
　　有石谼杳而深泉㳙㳙自内流出疑此即所謂閱¶
<pb:KR2k0120_WYG_007-43a>¶
　　古泉也谼旁有開成元年六月南嶽道士邢令開¶
　　錢塘縣令錢華題名道士諸葛鑑元書鐫之石上又¶
　　南石壁上鐫佛像及大字心經甚竒古不知何時¶
　　為火所燬佛又殘缺又一洞甚竒山頂一大石墜¶
　　下傍有一石承之如餖飣然又前一巨石不通路¶
　　中鑿一門門上横石梁又有一枯池間石壁皆細¶
　　小水波紋不知何年水直至此處然則今之城市¶
　　皆當深在水底數十丈深谷為陵非寓言也其餘¶
<pb:KR2k0120_WYG_007-43b>¶
　　磴道石池亭館遺址厯厯皆在雖草朩殘毁殆盡¶
　　而巖石秀潤可愛大江横陳于前時正見潮上如¶
　　疋練然其下俯視太廟執政府在焉山頂更覺奇¶
　　峭必有可喜可噩者以足憊不果往且聞近日多¶
　　虎往往白晝出沒不常遂不能盡討此山之勝故¶
　　書以示好事尋游者觀此篇所序閱古泉諸勝與¶
　　今不同而石壁鐫字亦漫滅不可讀矣(西湖志/)¶
　清平山¶
<pb:KR2k0120_WYG_007-44a>¶
　　山在仁孝坊舊有烟霞閣四壁畫古賢像多名人¶
　　題詠今廢¶
　¶
　¶
　¶
　¶
　¶
　¶
<pb:KR2k0120_WYG_007-44b>¶
　¶
　¶
　¶
　¶
　¶
　¶
　¶
　增補武林舊事卷七¶
